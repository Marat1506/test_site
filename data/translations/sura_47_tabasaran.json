{
  "suraNumber": 47,
  "suraName": "Мугьяммад",
  "ayahs": [
     {
      "ayahNumber": 0,
      "translation": "Аллагьдин ччвурналан Мяргьяматлу, Рягьимлу!"
    },
    {
      "ayahNumber": 1,
      "translation": "Кяфирар гъахьидарин ва (инсанар) Аллагьдин рягълан алдаъдарин, – зяя апIиди Дугъу ляхнар дурарин."
    },
    {
      "ayahNumber": 2,
      "translation": "Хъа хъугъдарин (Аллагьдихъ), ва дуруслу [ужудар] ляхнар-карар гъапIдарин, ва хъугъдарин Мугьяммаддихьна гьапIнайибдихъ [Кьур’андихъ], – хъа думу [Кьур’ан] (якьинтIан) гьякь ву дурарин Первердигарихьан вуйи, –  кутIушвиди Дугъу дурарикан чIуру [пис] ляхнар-карар дурарин ва дигиш апIиди дурарин гьял ужувлахъинди."
    },
    {
      "ayahNumber": 3,
      "translation": "Думу [кяфирарин ляхнар зяя хьувал, хъа хъугънайидарикан пис ляхнар кутIушвувал] – кяфирар батIил вуйибдихъди гъушиган ву, хъа хъугъдарса, гьякьнахъди гъушиган ву чпин Первердигарихьан вуйи. Гьамци хура Аллагьди инсанариз меселйир [хъугърайидариканна хъугънадрударикан]!"
    },
    {
      "ayahNumber": 4,
      "translation": "Ва алахъу вахтна учвуз кяфирар гъахьидар (ва удучIвган дурар учвухъди дявдиз), йивай дурарин гарднар турихъди; ва гуржу вахтна учву дурар, (гъадагъай дурар йисирвализ ва) ижми апIинай гъалкъйир (йисир дапIнайидарин). Хъасин, (шулучвхьан) язухъ дапIну (деетузра дурар), вая (шулучвхьан гъадабгъуз дурарихъанди) фидаъра, (ясана шулучвхьан дурар аьзабламиш апIузра) дяви гъябгъюри имбукьан ккагьди.  Гьамциб ву (дяви апIурайи кяфирарин гьякьнаан вуйи къарар)! Хъа эгер Аллагьдиз ккун гъабхьнийиш, Дугъу дурар чарасуз ккагъуз гъитуйи, хъа амма (думу дяви гъабхьиб ву), учвкан састар имтигьян апIбан бадали гьатмундарихъди (рябкъруси, фуж учвкан чалишмиш шулаш Дугъан рякъюъ, фуж ккергъраш читинвалариз агь апIури ва тувруси дидхъанди ужара). Хъа Аллагьдин рякъюъ йивну гъийихдарин, – затра гъитидар Дугъу дургуз дурарин ляхнар-карар."
    },
    {
      "ayahNumber": 5,
      "translation": "Дугъу хъаъди дурар (Женнетдиз), ва ислягь апIиди дурарин аьгьвалат,"
    },
    {
      "ayahNumber": 6,
      "translation": "ва тIаъди дурар (Женнетдиъ), Дугъу дурарихь аьгъю апIуз гъиту (гьелелиг дюн’яйиин илимбиди)."
    },
    {
      "ayahNumber": 7,
      "translation": "Гьей, иманагьлийир! Эгер учву кюмек гъапIиш Аллагьдиз, Дугъу учвузра кюмек апIиди (къаршувалин гьякьнаан ичв душмнариз) ва дуркьиди ичв ликарра [даягъ хьиди учвуз]."
    },
    {
      "ayahNumber": 8,
      "translation": "Хъа кяфирар гъахьидариз, – зарал дурариз, ва зяя апIиди Дугъу ляхнар-карар дурарин."
    },
    {
      "ayahNumber": 9,
      "translation": "Думу [ляхнар-кара дурарин зяя хьувал] – Аллагьди гьапIнайиб [Кьур’ан] даккун апIбахъанди вуйиб (ву), ва Дугъу файда ктрудар апIиди ляхнар-карар дурарин."
    },
    {
      "ayahNumber": 10,
      "translation": "Гъилицундаринхъа дурар [думу кяфирар] жил вуйиси ва дярябкъди имбиянхъа дурариз, фициб гъабхьнуш аьхир, улихьди (яшамиш) гъахьи (халкьарин)? ТIанкь гъапIну Аллагьди дурар (гьапIбиинди дурариина аьзаб), ва (инкар вуйи) кяфираризра – (ккилибгура) гьациб (аьзаб)."
    },
    {
      "ayahNumber": 11,
      "translation": "Думу [дициб аьзаб ккилибгурайивал кяфирариз] – гьаз гъапиш, Аллагь хъугънайидарин вакил ву, хъа кяфирар [хъугънадрудар] вакил айидар дар."
    },
    {
      "ayahNumber": 12,
      "translation": "Дугъриданра, гъухъдар ва дуруслу [ужудар] ляхнар-карар гъапIдар, тIаъди Аллагьди Багълариъ (Женнетдин), (наан) кIанакк дурарин ахмиш шулаш нирар. Хъа кяфирар гъахьидари [хътругъдари] ишлетмиш апIура (му дюн’яйин неъматар) ва ипIура, гьяйванатариси (гъипIу уьлна гъубшу йигъ, магьан дурарин гъайгъушнар) (дурари гьич фикиркьан апIурадар аьзабнакан), ва ЦIа [Жегьеннем] – (гьаргандиз) дурар гъузру йишв!"
    },
    {
      "ayahNumber": 13,
      "translation": "Ва фукьан (ади гъахьну) гъулар, яв гъултIан [МеккатIан] гужлидар кьувватниинди (я, Гьаънайир), уву утIуркку, Учу талаф [аьзабламиш] гъапIунча, ва (гъахьундайи) дурариз кюмек апIрур (уьрхюз шлур дурар аьзабнахьан Аллагьдин)!"
    },
    {
      "ayahNumber": 14,
      "translation": "Чан Первердигарихьан вуйи ачухъ (далилиин) алир [ГьапIнайибдихъди гъягъюрайир], ухшар вуйинхъа (шейтIни) чан ляхнарин писвал кабалгнайириз? Дурар чпин чиркин хияларихъ хъиргну гъахьидар ву (хай даршлу ляхнар апIури, чпин нефсариз мютIюгъ духьну)!"
    },
    {
      "ayahNumber": 15,
      "translation": "(Женнетдин) багъдин юруш, (Аллагьди) гаф тувнайи ихтият гъапIдариз (гьамциб ву): душваъ – нирар чIур даршлу штукан вуйи, ва нирар никкдикан вуйи, дигиш даршлу дад али, ва нирар чяхрикан вуйи, убхъурайидарин юкIвар ккядярхъру, ва нирар марцци йиччвкан вуйи. Ва дурариз душваъ [Женнетдин багълариъ] жюрбежюр мейва-йимиш ва хил аладабгъувал чпин Первердигарихьан. ... (Женнетдин нази-неъматар кьисмат гъахьидар) (ухшар вуйинхъа) гьаммишан ЦIиъ [Жегьеннемдиъ] шлудариз ва убхъуз гъитрудариз (варитIан яманди) убхьурайи шид, ва диди гьадахьура дурарин рудрар."
    },
    {
      "ayahNumber": 16,
      "translation": "Ва дурарин [кяфирарин] арайиъ увухъ хъпехъурайидарра а (я, Мугьяммад) (хъа дурар – кьюб маш гъяйидар ву). Ва увхьан гьудучIву вахтна дурар (хъебехъбахъан яв гаф-чIалнахъ), кIура (кялхъри) илим тувнайидариз [аьгъювалар айидариз асгьябарикан]: «Фу ву думу дициб дугъу [Пайгъамбри] кьанди гъапиб (учу фикир тувундарча дугъан гафариз)?» Думу [кьюб маш гъяйидар], Аллагьди юкIвар уркънайидар (ву) ва чпин чиркин хияларихъ хъиргну гъахьидар ву."
    },
    {
      "ayahNumber": 17,
      "translation": "Хъа хъичIихдариз гьидаятнахъан (гьапIнайибдихъан Пайгъамбрихьна), – артугъ апIиди Дугъу дурариз гьидаятнан гьякьнаан вуйиб ва тувди Дугъу дурариз (махсус лишанси) ихтиятвал [гучI апIувал] (гунгьарихьан)."
    },
    {
      "ayahNumber": 18,
      "translation": "Ккилигурайинхъа дурар [кяфирар] фтизкIа жарабдиз, СяаьтназтIан савайи, хабарсузди дурарихьна гъюру? Ва магьан сарун гъафну (сякьюдар) лишнар дидин (хъа дурари фу дапIнура ктабгъурадар хайир дурарикан). Ва гьаз вухъа зикир дурарин [айинхъа файда дидкан дурариз], улубкьбахъан дурариин (Гъиямат йигъ)?"
    },
    {
      "ayahNumber": 19,
      "translation": "Аьгъю йибхь, адруб (жара) первердигар, АллагьтIан савайи, ва хил алдабгъ йип яв гунгьилан ва (гунгьарилан) (имбу вари) муъминарин [хъугънайи жиларин] ва муъминатарин [хъугънайи дишагьлийирин]. Ва Аллагьдиз аьгъя ичв аьгъюб-гъюбканра (учву апIурайи ляхнар-карариканра гьаму дюн’яйиъ), ва ичв (аьхиримжи) утагъ (ужагъ) [хьиди я Женнетдиъ ясана Жегьеннемдиъ]!"
    },
    {
      "ayahNumber": 20,
      "translation": "Ва кIура хъугънайидари: «Агь, эгер гьапIнийиш сура (амур апIури Аллагьдин рякъюъ дяви апIинай кIури кяфирарихъди)!» Ва гьапIу вахтна сура мянара ачухъ дапIну ва ктибтурашра дидиъ [думу сурайиъ] дявдикан [амур апIури Аллагьдин рякъюъ дяви апIуз], рябкъюравуз увуз (я, Гьаънайир), фици кIваъ уьзур айидар [юкIвариъ шаклувал айидар, хъа думу – кьюб маш гъяйивал ву], лигураш увухьинди ацахьну, фикрихъ хътрударси (гучI’валиан) чпи йихиди кIури [дявдиъ]. Ужу вуйи дурариз [юкIвариъ шаклувалар айидариз] –"
    },
    {
      "ayahNumber": 21,
      "translation": "мютIюгъ гъахьнийиш (Аллагьдиз) ва гафра ужуб (гъапIнийиш [барабар вуйиб Кьур’андиз Аллагьдин]! Ва адабгъбахъан къарар [амур апIури дяви апIуз] (дурар къаршуди удучIвура ясана дидиъ иштарак шуладар), хъа эгер гъюбхнийиш дурари гьякь Аллагьдихъди, (дидкан) анжагъ чпизтIан хайир хьидайи."
    },
    {
      "ayahNumber": 22,
      "translation": "Хъа эгер учву, гьидициш (Кьур’андихьан Аллагьдин ва Суннатдихьан Дугъан Пайгъамбрин), жилиин фасадвалра тарабгъидичва (хътругъри Дугъахъ ва удубзури ифи) ва майил-мадатдихъди вуйи багахьлувалин аьлакьйирра чIюргъидичва."
    },
    {
      "ayahNumber": 23,
      "translation": "Дурар – Аллагьди нянатламиш гъапIдар ву [ярхла дапIну Чан рягьматнахьан]. Ва кар гъапIну Дугъу дурар (деребкруси дурариз чпиз хайир кайиб) ва кур гъапIну дурарин улар (дярябкъруси дурариз я Кьур’ан я Гьядис)."
    },
    {
      "ayahNumber": 24,
      "translation": "Гьаз аннамиш апIурадайкIан дурари [думу кьюб маш гъяйидари] кIурайиб Кьур’андиъ? Дарш ачрар алийкIан дурарин юкIвариин?"
    },
    {
      "ayahNumber": 25,
      "translation": "Дугъриданра, гьидицдариз [цIийи кIултIан кяфирар гъахьидариз] [кьюб маш гъяйидариз] чпихьна ашкар вуйи гьидаят гъюбхъан, улупну шейтIни дурариз (чIуруб ужубси, хъа ужуб чIурубси) ва гьачIабккну дурариз (дурари умуд кивнайивал ярхи уьмрик)."
    },
    {
      "ayahNumber": 26,
      "translation": "Дурар [цIийи кIултIан кяфирар хьувал] – гьаз гъапиш, дурари гъапну Аллагьди гьапIнайиб даккун гъапIдариз [бутпересариз]: «Учу учвуз мютIюгъ шулача думу ляхнин гьякьнаан (душманвалин гьякьнаан Исламдиз)». Хъа Аллагьдиз аьгъя дурарин жини ляхнар-карарикан [кьастарикан]."
    },
    {
      "ayahNumber": 27,
      "translation": "Фициб хьидикIа (дурарин гьял), аьхириъ уьмрин [адагъру вахтна рюгьяр дурарин] малайикари, урчIвури шлу дурарин [кяфирарин] машар ва дурарин йирфар?"
    },
    {
      "ayahNumber": 28,
      "translation": "Думу [аьзаб] – (туврайиб ву дурариз) гъягъбахъанди Аллагьдин хъюлякк ккахъдарин шилнаъди, ва даккунди гъабхьнийи дурариз Дугъан разивал. Ва зяя гъапIну Дугъу [Аллагьди] дурарин (ужудар) ляхнар-карар."
    },
    {
      "ayahNumber": 29,
      "translation": "Яраб хиял дапIнашул гьа кIваъ уьзур айидари [кьюб маш гъяйидари], Аллагьди ашкар апIидар кIури [улупидар кIури инсанариз] дурарин писвал [муханатвал ва даккнишин]?"
    },
    {
      "ayahNumber": 30,
      "translation": "Хъа эгер Учуз ккун гъабхьнийиш, гьелбетта улупидийча Учу увуз (я, Гьаънайир) дурар [думу кьюб маш гъяйидар], ва аьгъю хьидийвуз увуз дурар дурарин махсус лишнариинди; ва увуз, икибаштIан, аьгъю хьидийвуз дурар апIурайи гаф-чIалниинди. Ва Аллагьдиз аьгъя ичв [варидарин] ляхнар-карар!"
    },
    {
      "ayahNumber": 31,
      "translation": "Ва Учу гьелбетта имтигьян апIидича учву (гьей, иманагьлийир) (дяви апIуз амур дапIну), аьгъю гьайизкьан фундар учвкан мужагьидар вуш ва сабур апIурайидар вуш (чаз алахьу читинвалариз ккергъри), ва ахтармиш апIидича учвхьан вуйи хабрарра [аьгъю апIидича, фуж учвкан дюз вуш, хъа фуж дюз дарш]."
    },
    {
      "ayahNumber": 32,
      "translation": "Дугъриданра, кяфирар гъахьидари, алдаънура ву (инсанар) рякълан Аллагьдин [ярхла гъапIну Исламдихьан], ва фархи гъахьну Гьаънайирихьанра [удучIвну дугъаз къаршуди] ашкар гъабхьнушра чпиз (дугъри) гьидаят, – тувидар дурари Аллагьдиз гьич тикисибкьан зарал, хъа Дугъу ляхнар-карар дурарин зяя апIиди."
    },
    {
      "ayahNumber": 33,
      "translation": "Гьей, иманагьлийир! МютIюгъ йихьай Аллагьдиз, ва мютIюгъ йихьай Дугъан Гьаънайириз, ва зяя шлуганси мапIанай ичв ляхнар-карар!"
    },
    {
      "ayahNumber": 34,
      "translation": "Дугъриданра, кяфирарди гъахьидарилан ва Аллагьдин рякълан (адмийир) алдаури гъахьидарилан, хъасин гьаци кяфирарди [хътругъди] имбиди гъийихдарилан, – зат хил алдабгъидар дурарилан Аллагьди (ва тIаъди аьзабнаъ Жегьеннемдин гьаргандиз)!"
    },
    {
      "ayahNumber": 35,
      "translation": "Ва буш махьанай (гьей, хъугънайидар), текелифар диври (Аллагьдин душмнариз) саламатвалихъна [йикьрар йитIуз кIури] (дяви апIуз гучIури), учву заанди ашра (дурартIан) [учву кIубандира вучва ва учву гъалибра хьидичва]; хъа Аллагь – хъайир ву учвухъди [Дугъу учвуз кюмек апIиди], ва камра апIидар Дугъу (ужарйир) ичв ляхнар-карарихъанди вуйи."
    },
    {
      "ayahNumber": 36,
      "translation": "Дюн’я – (анжагъ) тамашина машгъулаттIан дар. Хъа эгер учву хъугъиш (Аллагьдихъ ва Дугъан Гьаънайирихъ) ва гъахьиш ихтият апIури (аьзабнахьан Аллагьдин), тувди Дугъу учвуз ичвди вуйи ужарйир (ужудар ляхнар-карарихъанди вуйи), ккун апIурадар Дугъу учвкан (тувуб) (вари) ичв мал-мулк [девлет] (чарасуз вуйи садакьаси, анжагъ саб флану пайтIан тувуб ккун апIурадар)."
    },
    {
      "ayahNumber": 37,
      "translation": "Эгер Дугъу ккун гъапIиш учвкан  думу, ижмиди тIалабра апIури, хъюгъдичва  кьискьисвал апIуз, ва (думуган) Дугъу ашкар апIиди ичв писвал (ичв юкIвариъ айи)."
    },
    {
      "ayahNumber": 38,
      "translation": "Магьан учву (гьей, иманагьлийир) – учвуз апIурайиб ву дяъват, харж апIбан бадали рякъюъ Аллагьдин , хъа ичв арайиъ кьискьисвал апIурайидарра а. Хъа фуж кьискьисди гъахьиш, дицирин кьискьисвал (анжагъ) чан заралназтIан вуйиб дар. Дугъриданра, девлетлур ву Аллагь (Думу учвухъ мюгьтаж дар), хъа учву касибар вучва (учву Дугъахъ мюгьтаж вучва)! Хъа эгер учву гьидициш (диндихьан Аллагьдин), гьюдюхиди Дугъу учву жара инсанарихъди [учву талаф апIиди ва жарадар хъади гъиди], (ва) хъасин дурар хьидар учвуз ухшар вуйидар [дурар мютIюгъ вуйидар хьиди Аллагьдиз ва Дугъан Гьаънайириз]."
    }
  ]
}
