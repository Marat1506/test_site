{
  "suraNumber": 47,
  "suraName": "Мугьяммад",
  "ayahs": [
    {
      "ayahNumber": 0,
      "translation": "Аллагьдин ччвурналан Мяргьяматлу, Рягьимлу!"
    },
    {
      "ayahNumber": 1,
      "translation": "Кяфирар гъахьидарин ва (инсанар) Аллагьдин рягълан алдаъдарин, – зяя апIиди Дугъу ляхнар дурарин."
    },
    {
      "ayahNumber": 2,
      "translation": "Хъа хъугъдарин (Аллагьдихъ), ва дуруслу [ужудар] ляхнар гъапIдарин, ва хъугъдарин Мугьяммаддихьна гьапIнайибдихъ [Кьур'андихъ], – хъа думу [Кьур'ан] (якьинтIан) гьякь ву дурарин Первердигарихьан вуйи, – кутIушвиди Дугъу дурарикан чIуру [пис] ляхнар дурарин ва дигиш апIиди дурарин гьял ужувлахъинди."
    },
    {
      "ayahNumber": 3,
      "translation": "Думу [кяфирарин ляхнар зяя хьувал, хъа хъугънайидарин пис ляхнар кутIушвувал] – кяфирар батIил вуйибдихъди гъушиган ву, хъа хъугъдарса, гьякьнахъди гъушиган ву чпин Первердигарихьан вуйи. Гьамци хура Аллагьди инсанариз меселйир [хъугърайидариканна хъугънадрударикан]!"
    },
    {
      "ayahNumber": 4,
      "translation": "Ва алахъу вахтна учвуз кяфирар гъахьидар (ва удучIвган дурар учвухъди дявдиз), йивай дурарин гарднар турихъди; ва гуржу вахтна учву дурар, ижми апIинай [йитIай] гьялкъйир (йисир дапIнайидарин). Хъасин (йисир дапIнайидарин гьякьнаан учвхьан шулчвухьан) ккундуш язухъ дапIну (дидин) кьяляхъ (деетуз дурар), ясана (гъадабгъуз дурарихъанди) фидаъ, (ясана шулчвухьан дурар аьзабламиш апIуз) дяви гъябгъюри имбукьан ккагьди. Гьамциб ву (дяви апIурайи кяфирарин гьякьнаан вуйи къарар)! Хъа эгер Аллагьдиз ккун гъабхьнийиш, Дугъу дурар чарасуз ккагъуз гъитуйи, хъа амма (му дяви гъабхьиб ву), учвкан састар имтигьян апIбан бадали гьатмундарихъди (рябкъруси, фуж учвкан чалишмиш шулаш Дугъан рякъюъ, фуж ккергъраш читинвалариз агь апIури ва тувуз кIури дидхъанди ужара). Хъа Аллагьдин рякъюъ йивну гъийихдарин, – затра гъитидар Дугъу дургуз дурарин ляхнар."
    },
    {
      "ayahNumber": 5,
      "translation": "Дугъу хъаъди дурар (Женнетдиз), ва ислягь апIиди дурарин аьгьвалат,"
    },
    {
      "ayahNumber": 6,
      "translation": "ва тIаъди дурар (Женнетдиъ), Дугъу дурарихь аьгъю апIуз гъиту (гьелелиг жилиин илимбиди)."
    },
    {
      "ayahNumber": 7,
      "translation": "Гьей, иманагьлийир [хъугънайидар Аллагьдихъ]! Эгер учву кюмек гъапIиш Аллагьдиз, Дугъу учвузра кюмек апIиди (къаршувалин гьякьнаан ичв душмнариз) ва дуркьиди ичв ликарра [даягъ хьиди учвуз]."
    },
    {
      "ayahNumber": 8,
      "translation": "Хъа кяфирар гъахьидариз, – зарал дурариз, ва зяя апIиди Дугъу ляхнар дурарин."
    },
    {
      "ayahNumber": 9,
      "translation": "Думу [ляхнар дурарин зяя хьувал] – Аллагьди гьапIнайи [Кьур'ан] даккун апIбахъанди вуйиб (ву), ва Дугъу файда ктрудар апIиди ляхнар дурарин."
    },
    {
      "ayahNumber": 10,
      "translation": "Гъилицундаринхъа дурар [думу кяфирар] жил вуйиси ва дярябкъди имбиянхъа дурариз, фициб гъабхьнуш аьхир, дурарин улихь гъахьи (халкьарин)? ТIанкь гъапIну Аллагьди дурар (гьапIбиинди дурариина аьзаб), ва (инкар вуйи) кяфираризра – (ккилибгура) гьадиз ухшар вуйибсиб (аьзаб)."
    },
    {
      "ayahNumber": 11,
      "translation": "Думу [гьадиз ухшар вуйибсиб аьзаб ккилибгурайивал кяфирариз] – гьаз гъапиш, Аллагь хъугънайидарин вакил ву, хъа кяфирар [хъугънадрудар] вакил айидар дар."
    },
    {
      "ayahNumber": 12,
      "translation": "Дугъриданра, гъухъдар ва дуруслу [ужудар] ляхнар гъапIдар, тIаъди Аллагьди Багълариъ (Женнетдин), (наан) кIанакк дурарин ахмиш шулаш нирар. Хъа кяфирар гъахьидари [хътругъдари] ишлетмиш апIура (неъматар) ва ипIура гьяйванатари ипIру саягъ, ва ЦIа [Жегьеннем] – (гьаргандиз) дурар гъузру йишв!"
    },
    {
      "ayahNumber": 13,
      "translation": "Ва фукьан (ади гъахьну) гъулар, яв гъултIан [МеккатIан] гужлидар кьувватниинди (я Мугьяммад), уву утIуркку, (ва) Учу тIанкь [аьзабламиш] гъапIу, ва (гъахьундайи) дурариз кюмек апIрур (уьрхрур дурар аьзабнахьан Аллагьдин)!"
    },
    {
      "ayahNumber": 14,
      "translation": "Чан Первердигарихьан вуйи ачухъ (далилиин) алир [ГьапIнайибдихъди гъягъюрайир], ухшар вуйинхъа (шейтIни) чан ляхнарин писвал кабалгнайириз ва дурар чпин чиркин хияларихъ хъиргну гъахьидар ву (хай даршлу ляхнар апIури, чпин нефсариз мютIюгъ духьну)?!"
    },
    {
      "ayahNumber": 15,
      "translation": "(Женнетдин) багъдин юруш, (Аллагьди) гаф тувнайи ихтият гъапIдариз (гьамциб ву): душваъ – нирар чIур даршлу штукан вуйи, ва нирар никкдикан вуйи, дигиш даршлу дад али, ва нирар чяхрикан вуйи, убхъурайидарин юкIвар ккядярхъру, ва нирар марцци йиччвкан вуйи. Ва дурариз душваъ [Женетдин багълариъ] жюрбежюр мейва-йимиш ва хил аладабгъувал чпин Первердигарихьан. (Женнетдин нази-неъматар кьисмат гъашир) (ухшар вуйинхъа) гьаммишан ЦIиъ [Жегьеннемдиъ] шлуриз ва убхъури шлудариз убхьурайи шид, ва диди гьадахьура дурарин рудрар?"
    },
    {
      "ayahNumber": 16,
      "translation": "Ва дурарин [кяфирарин] арайиъ увухъ хъпехъурайидарра а (я Мугьяммад) (хъа дурар – кьюб маш гъяйидар ву). Ва увхьан гьудучIву вахтна дурар (хъебехъбахъан яв гаф-чIалнахъ), кIура (кялхъри) илим тувнайидариз [аьгъювалар айидариз асгьябарикан]: «Фу ву думу дициб дугъу [Пайгъамбри] кьанди гъапиб (учу фикир тувундарча дугъан гафариз)?» Думу [кьюб маш гъяйидар], Аллагьди юкIвар дуркънайидар (ву) ва чпин чиркин хияларихъ хъиргну гъахьидар ву."
    },
    {
      "ayahNumber": 17,
      "translation": "Хъа хъичIихдариз гьидаятнахъан (гьапIнайибдихъан Пайгъамбрихьна), – артугъ апIиди Дугъу дурариз гьидаятнан гьякьнаан вуйиб ва тувди Дугъу дурариз (хас вуйи лишанси) ихтиятвал [гучI апIувал] (гунгьарихьан)."
    },
    {
      "ayahNumber": 18,
      "translation": "Ккилигурайинхъа дурар [кяфирар] фтизкIа жарабдиз, СяаьтназтIан савайи, хабарсузди дурарихьна гъюру? Ва магьан сарун гъафну (сякьюдар) лишнар дидин (хъа дурари фу дапIнура ктабгъурадар хайир дурарикан). Ва гьаз вухъа зикир дурарин [айинхъа файда дидкан дурариз], улубкьбахъан дурариин (Гъиямат йигъ)?"
    },
    {
      "ayahNumber": 19,
      "translation": "Аьгъю йибхь, адруб (жара) первердигар, АллагьтIан савайи, ва хил алдабгъ йип яв гунгьилан ва (гунгьарилан) (имбу вари) муъминарилан [хъугънайи жиларилан] ва муъминатарилан [хъугънайи дишагьлийирилан]. Ва Аллагьдиз аьгъя ичв аьгъюб-гъюбканра (учву апIурайи ляхнариканра гьаму дюн'яйиъ), ва ичв (аьхиримжи) утагъ (ужагъ) [хьиди я Женнетдиъ ясана Жегьеннемдиъ]!"
    },
    {
      "ayahNumber": 20,
      "translation": "Ва кIура хъугънайидари: «Агь, эгер гьапIнийиш сура (амур апIури Аллагьди дяви апIинай кIури кяфирарихъди)!» Ва гьапIу вахтна мянара ачухъ дапIну сура ва ктибтурашра дидиъ [думу сурайиъ] дявдикан [амур апIури Аллагьдин рякъюъ дяви апIуз], рябкъюравуз увуз (я Гьаънайир), фици кIваъ уьзур айидар [юкIвариъ шаклувал айидар, хъа думу – кьюб маш гъяйивал ву], лигураш увухьинди ацахьну, фикрихъ хътрударси (гучIвалиан) чпи йихиди кIури [дявдиъ]. Ужу вуйи дурариз [юкIвариъ шаклувалар айидариз] –"
    },
    {
      "ayahNumber": 21,
      "translation": "мютIюгъ гъахьнийиш (Аллагьдиз) ва гафра ужуб (гъапIнийиш [барабар вуйиб Кьур'андиз Аллагьдин]! Ва адабгъбахъан къарар [амур апIури дяви апIуз] (дурар къаршуди удучIвура ясана дидиъ иштарак шуладар), хъа эгер гъюбхнийиш дурари гьякь Аллагьдихъди, (дидкан) анжагъ чпизтIан хайир хьидайи."
    },
    {
      "ayahNumber": 22,
      "translation": "Хъа эгер, учву, гьидициш (Кьур'андихьан Аллагьдин ва Суннатдихьан Дугъан Пайгъамбрин), хъюгъручва гьа тарабгъуз жилиин низамсузвал (хътругъри Дугъахъ ва удубзури ифи) ва чIюргъюзра багахьлуйирихъди вуйи аьлакьйир?"
    },
    {
      "ayahNumber": 23,
      "translation": "Дурар – Аллагьди нянатламиш гъапIдар ву [ярхла дапIну Чан рягьматнахьан]. Ва кар гъапIну Дугъу дурар (дейребкруси дурариз чпиз хайир кайиб) ва кур гъапIну дурарин улар (дярябкъру сяагъ я Кьур'ан я Гьядис)."
    },
    {
      "ayahNumber": 24,
      "translation": "Гьаз аннамиш апIурадайкIан дурари [думу кьюб маш гъяйидари] кIурайиб Кьур'андиъ? Дарш (састар) юкIвариин дурарин ачрар алийкIан (гъидрибтри гьич фукIа кьабул апIуз Кьур'андиан)?"
    },
    {
      "ayahNumber": 25,
      "translation": "Дугъриданра, гьидицдариз [цIийи кIултIан кяфирар гъахьидариз] [кьюб маш гъяйидариз] чпихьна ашкар вуйи гьидаят гъюбхъан, улупну шейтIни дурариз (чIуруб ужубси, хъа ужуб чIурубси) ва гьачIабккну дурариз (дурарин миж кивувал ярхи уьмрик)."
    },
    {
      "ayahNumber": 26,
      "translation": "Дурар [цIийи кIултIан кяфирар хьувал] – гьаз гъапиш, дурари гъапну Аллагьди гьапIнайиб даккун гъапIдариз [бутпереслуйириз]: «Учу учвуз мютIюгъ шулача му ляхнин гьякьнаан (душманвалин гьякьнаан Исламдиз)». Хъа Аллагьдиз аьгъя дурарин жини ляхнарикан [сирнакан ва хияларикан]."
    },
    {
      "ayahNumber": 27,
      "translation": "Фициб хьидикIа (дурарин гьял), аьхириъ уьмрин [адагъру вахтна рюгьяр дурарин] малайикари, урчIвури шлу дурарин [кяфирарин] машар ва дурарин йирфар?"
    },
    {
      "ayahNumber": 28,
      "translation": "Думу [аьзаб] – (туврайиб ву дурариз) гъягъбанди Аллагьдин хъюлякк ккахъдарин шилнаъди, ва даккунди гъабхьнийи дурариз Дугъан разивал. Ва зяя гъапIну Дугъу [Аллагьди] дурарин (ужудар) ляхнар."
    },
    {
      "ayahNumber": 29,
      "translation": "Ясана хиял дапIнашул гьа кIваъ уьзур айидари [кьюб маш гъяйидари], Аллагьди ашкар апIидар кIури дурарин писвал [муханатвал ва даккнишин]?"
    },
    {
      "ayahNumber": 30,
      "translation": "Хъа эгер ккун гъабхьнийиш Учуз, гьелбетта улупидийча Учу увуз (я Пайгъамбар) дурар [кьюб маш гъяйидар], ва (хъасин) гьелбетта аьгъю хьидийвуз увуз дурар дурарин (асас) лишнариинди. Ва, икибаштIан, гьелбетта аьгъю хьидивуз увуз дурар апIурайи гаф-чIалниинди (Ислам диндиз къаршуди гафар апIури ва хъугънайидарик кялхъри). Хъа Аллагьдиз аьгъя ичв [варидарин] ляхнар!"
    },
    {
      "ayahNumber": 31,
      "translation": "Ва, икибаштIан, гьелбетта имтигьян апIидича Учу учву (гьей, иманагьлийир) (дяви апIуз амур дапIну), гьятта аьгъю хьайизкьан фуж учвкан лап кIваантIан (Аллагьдин рякъюъ) [мютIюгъ духьнаш думу амриз] ва сабур апIурайидарра (аьгь апIури читинвалар), ва имтигьян апIидича учвхьан вуйи хабрарра [аьгъю апIидича фуж учвкан дюз вуш, хъа фуж дюз дарш]."
    },
    {
      "ayahNumber": 32,
      "translation": "Дугъриданра, кяфирар гъахьидари, алдаънура ву (инсанар) рякълан Аллагьдин [ярхла гъапIну Исламдихьан], ва фархи гъахьну Гьаънайирихьанра [удучIвну дугъаз къаршуди] ашкар гъабхьнушра чпиз (дугъри) гьидаят, – тувидар дурари Аллагьдиз гьич тикисибкьан зарал, хъа Дугъу ляхнар дурарин зяя апIиди."
    },
    {
      "ayahNumber": 33,
      "translation": "Гьей, иманагьлийир [хъугънайидар Аллагьдихъ]! МютIюгъ йихьай Аллагьдиз, ва мютIюгъ йихьай Дугъан Гьаънайириз, ва зяя шлуганси мапIанай ичв ляхнар!"
    },
    {
      "ayahNumber": 34,
      "translation": "Дугъриданра, кяфирарди гъахьидарилан ва Аллагьдин рякълан (адмийир) алдаури гъахьидарилан, хъасин гьаци кяфирарди [хътругъди] имбиди гъийихдарилан, – зат хил алдабгъидар дурарилан Аллагьди (ва тIаъди аьзабнаъ Жегьеннемдин гьаргандиз)!"
    },
    {
      "ayahNumber": 35,
      "translation": "Ва буш махьанай (гьей, хъугънайидар), текелифар диври (Аллагьдин душмнариз) йикьрар йитIуз кIури (дяви апIуз гучIури), учву кIубанди вушра [кьувватниинди] (дурартIан); хъа Аллагь – хъайир ву учвухъди [Дугъу учвуз кюмек апIиди], ва камра апIидар Дугъу (ужарйир) ичв ляхнарихъанди вуйи."
    },
    {
      "ayahNumber": 36,
      "translation": "Дюн'я – (анжагъ) тамашина машгъулаттIан дар. Хъа эгер учву хъугъиш (Аллагьдихъ ва Дугъан Гьаънайирихъ) ва гъахьиш ихтият апIури (аьзабнахьан Аллагьдин), тувди Дугъу учвуз ичвди вуйи ужарйир (ужудар ляхнарихъанди вуйи), ккун апIурадар Дугъу учвкан (тувуб) (вари) ичв мал-мулк [девлет] (чарасуз вуйи садакьаси, анжагъ саб фулану пайтIан)."
    },
    {
      "ayahNumber": 37,
      "translation": "Эгер ккун гъапIнийиш Дугъу учвкан (тувай кIури) думу [вари мал-мулк (девлет)], ижмиди учвкан тIалабра апIури, учву кьискьисвал улупуз хъюгъдийчва, ва (думуган) Дугъу ашкарра апIиди ичв писвал (ичв юкIвариъ айи)."
    },
    {
      "ayahNumber": 38,
      "translation": "Магьан учвуз ву (гьей, иманагьлийир [хъугънайидар Аллагьдихъ]), апIурайи дяъват, харж апIбан бадали учву рякъюъ Аллагьдин, хъа ичв арайиъ кьискьисвал апIурайидарра а. Хъа фуж кьискьисди гъахьиш, дицирин кьискьисвал (анжагъ) чан заралназтIан вуйиб дар. Девлетлур ву Аллагь, хъа учву касибар вучва! Хъа эгер учву гьидициш (диндихьан Аллагьдин), гьюдюхиди Дугъу учву жара инсанарихъди, (ва) хъасин дурар учвуз ухшар вуйидар хьидар [дурар мютIюгъ вуйидар хьиди Аллагьдиз ва Дугъан Гьаънайириз]."
    }
  ]
}

