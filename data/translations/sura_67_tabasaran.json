{
  "suraNumber": 67,
  "suraName": "Мулк",
  "ayahs": [
    {
      "ayahNumber": 0,
      "translation": "Аллагьдин ччвурналан, Мяргьяматлу, Рягьимлу!"
    },
    {
      "ayahNumber": 1,
      "translation": "Тярифлу ву Думу, мулк хлиъ айи ва гьарсаб шейъниин кьудратлу вуйи,"
    },
    {
      "ayahNumber": 2,
      "translation": "халкь гъапIу аьжал ва уьмур, имтигьян апIбан бадали учву (гьей, инсанар), фуж учвкан варитIан ужур вуш лигуз апIурайи ляхнар-карариинди. Ва Думу – Аьзизур (аьзабламиш апIруган хътругъдар), (ва) хил алдабгърур (гунгьарилан)! –"
    },
    {
      "ayahNumber": 3,
      "translation": "халкь гъапIу ургуд завар жар-жарди (саб-сабдин зиин). Рябкъидаруз увуз (гьей, инсан) халкь дапIнайибдик Рягьимлури гьич фицибкIа цIакувал. ГатIахь яв улар (сабсан ражну лиг, эгер шаклу вуш уву): рябкъюранузхъа увуз фицдаркIа цIаркьар [камивалар] (ади)?"
    },
    {
      "ayahNumber": 4,
      "translation": "Хъасин (гьей, инсан) лиг хъана кьюбсан ражну: хътабкиди увухьна лигувал ужуздубхьну ва дишлади эбгну (камивал абгуз дархьиди халкь дапIнайибдик Аллагьди)."
    },
    {
      "ayahNumber": 5,
      "translation": "Ва магьан сарун гъабалгунча Учу багахь хьайи зав чирагъарихъди [хядарихъди], ва гъапIунча дурар [хядар] йивуз шлударси шейтIнариз (жиниди малайикарин гафарихъ хпехъурайи), ва гьязур дапIнача дурариз (Аьхиратдиъ) Жегьеннемдин аьзаб."
    },
    {
      "ayahNumber": 6,
      "translation": "Хъа хътругъди гъуздариз чпин Первердигарихъ, – аьзаб Жегьеннемдиъ, ва (пагь фукьан) кифируб даринхъа дурар кьяляхъ хътаркру йишв!"
    },
    {
      "ayahNumber": 7,
      "translation": "КкатIахьру вахтна дурар [думу хътругъдар] дидизди [Жегьеннемдизди], ебхьура дурариз дидин (пис) гьарай-чIигъ (адапIурайиб бугънахъди), ва убхьура думу (ялав алди)."
    },
    {
      "ayahNumber": 8,
      "translation": "Гьязурди а думу [Жегьеннем] ппаттар [парчйир] хьуз хъюл'ан (дуфнайи кяфирарикан); гьарсаб ражну, ккатIахьру вахтна дидизди гъварч (инсанарин), гьерхра дурарихьан дидин гъаравлари [малайикари]: «Яраб учвухьна гъафундайкIан назирчи [пайгъамбар Аллагьдихьан вуйи]?»"
    },
    {
      "ayahNumber": 9,
      "translation": "КIура дурари [ахьрайидари Жегьеннемдизди] (жаваб вуди малайикариз-гъаравлариз Жегьеннемдин): «Ав, гъафну учухьна назирчи [гьаънайир Аллагьди], хъа учу гьисаб гъапIунча думу кучIляхси ва гъапунча (дугъу учухьнахьади гъафи аятарин гьякьнаан): «ФукIа Аллагьди гьапIрайиб адар (инсанариз), анжагъ учвутIан дар рябкъну вуди ургнайидар»."
    },
    {
      "ayahNumber": 10,
      "translation": "Ва пиди дурари (швумал духьну): «Эгер учу хъебехънукьан вуйиш (гафарихъ Аллагьдин), ясана аькьюллудикьан гъузнийиш, хьидайи учу жегьеннемагьлийирин (жергейиъ)»."
    },
    {
      "ayahNumber": 11,
      "translation": "Ва дурари гардандиъ гъибисну чпин гуннагь [хътругъри хьпан]; дургун йихьай, жегьеннемагьлийир (рягьимнахьан Аллагьдин)!"
    },
    {
      "ayahNumber": 12,
      "translation": "Дугъриданра, гучIурайидариз Первердигарихьан чпин [хъпехъури Дугъахъ] жиниди [дярякърашра Думу чпиз му дюн'яйиъ], дурариз – хил алдабгъувал (Аллагьдихьан) ва аьхю вуйи ужара [Женнет]."
    },
    {
      "ayahNumber": 13,
      "translation": "Ва жин апIурашра учву ичв гафар [айитI гъитну] ясана ебхьруси кIурашра (Дугъан илмиз думу саб ву) (фицики) дугъриданра, аьгъя Дугъаз ичв мухрариъ [юкIвариъ] айибдикан!"
    },
    {
      "ayahNumber": 14,
      "translation": "Яраб аьгъдарди хьуз мумкин вуйкIан халкь гъапIуриз (вари ва дурарин ляхнар-карар), вудира Думу – Гъянир (Чан лукIарихьна) (ва) хабар айир?"
    },
    {
      "ayahNumber": 15,
      "translation": "Думу [Аллагь] – учвуз жил табигъ гъапIур ву (учвхьан яшамиш хьуз шлуси душв'ин), лицай дидин гъирагъ-бужагъ вуйиси ва ипIинай Дугъан ризкьнакан [Дугъу учвуз дидкан туву]; ва Дугъахьна гъидичва чIиви апIбахъан (Гъиямат йигъан)."
    },
    {
      "ayahNumber": 16,
      "translation": "Яраб учву хатIасузди (айкIан) зав'ин алирихьан [Аллагьдихьан], учву жилихь хътIюркъюз гъитидар кIури? Ва магьан думу [жил] гьяракатнаъ а!"
    },
    {
      "ayahNumber": 17,
      "translation": "Ясана учву хатIасузди (айкIан) зав'ин алирихьан [Аллагьдихьан], Дугъу учв'ина [гъванар гъахурайи] тIурфан гьапIидар кIури? Багарихьди аьгъю хьидичвуз учвуз (гьей, хътругърайидар), (гъябкъю вахтна аьзаб) фициб вуш Йиз назирлувал [улихьмиди хабар тувувал]."
    },
    {
      "ayahNumber": 18,
      "translation": "Ва сарун кучIляхярси гьисаб гъапIну (гьаънайидар Аллагьдин) дурар [меккайин бутпереслуйир] хьайиз ади гъахьидари; Фициб дайинхъа Йиз хъял [наразивал]!"
    },
    {
      "ayahNumber": 19,
      "translation": "Яраб дурариз [кяфирариз] гъяркъюндайкIан чпин кIул'ин али жакьвар, (хлинццар) гьатIарццури ва иливури (тIирхурайи). Дисурадар дурар (гьавайиъ) (гьич шликIа), РягьимлуритIан савайи. Дугъриданра, Дугъаз гьарсаб шейъ рябкъюра!"
    },
    {
      "ayahNumber": 20,
      "translation": "Шлихьан удукьуру ичв кьушум хьуз ва учвуз кюмек апIуз (ккудучIвуз шлуси аьзабнаккан Жегьеннемдин), РягьимлуритIан савайи? (Ва) кяфирар (чпин гьякалжасадари кюмек апIидичуз кIури) анжагъ ургну а."
    },
    {
      "ayahNumber": 21,
      "translation": "Ясана шлихьан удукьуру учву ризкьнахъди тямин апIуз, эгер хъписиш Дугъу (туврайи) Чан ризкь? Аькси вуди, дурар [хътругърайидар] утIугъну чпин мютIюгъсузвалиъ [такабурвалиъ ва кIул'ин гъизигувалиъ] ва ярхла хьувалиъ (Гьякьикьатдихьан)!"
    },
    {
      "ayahNumber": 22,
      "translation": "Фуж ву варитIан дюзу рякъюъди гъягъюрайир: (хъахъри ва) алдакури машнахъди йивури гъягъюрайир [кяфир], ясана дюзу рякъюъди гъягъюрайир, хъацIакну [хъугънайи кас]?"
    },
    {
      "ayahNumber": 23,
      "translation": "Йип (дурариз) (я, Пайгъамбар): «Думу [Аллагь] – учву гьялназ гъахир ву ва учвуз ебхьувал, рябкъювал ва фагьум [юкI] тувур ву; (пагь) фукьан цIибдитIан учву шюкюр апIураданчвахъа (Дугъаз)!»"
    },
    {
      "ayahNumber": 24,
      "translation": "Йип (дурариз) (я, Пайгъамбар): «Думу [Аллагь] – халкь гъапIур (ву) учву жилиин, ва Гьадгъахьна учву уч апIиди (хъасин Гъиямат йигъан)»."
    },
    {
      "ayahNumber": 25,
      "translation": "Ва кIура дурари [хътругърайидари]: «Фила (улубкьруб ву) думу тувнайи гаф [фила улубкьиди Гъиямат йигъ], эгер учву кIурайиб кайиб вуш (гьей, хъугънайидар)?»"
    },
    {
      "ayahNumber": 26,
      "translation": "Йип (дурариз) (я, Пайгъамбар): «Дидкан вуйи аьгъювалар (анжагъ) АллагьдихьтIан хьтар; хъа узу (учвуз) – (анжагъ) гъаврикк ккаърайи назирчи»."
    },
    {
      "ayahNumber": 27,
      "translation": "Ва гъябкъю вахтна дурариз думу [Гъиямат йигъандин аьзаб] чпин багахь хьади, чIюргъиди машар хътругъри гъахьидарин, ва пиди (дурариз): «Му [аьзаб] – (дюн'яйиин илимбиди) ккун гъапIуб ву учву (кялхъри)!»"
    },
    {
      "ayahNumber": 28,
      "translation": "Йип (я, Пайгъамбар) (думу хътругърайидариз): «Фикир гъапIунчвахъа учву, шли уьрхиди дупну хътругърайидар [кяфирар] аьгь апIуз дар шлу аьзабнахьан, эгер (учвуз ккундайиганси) Аллагьди пуч гъапIиш узура ва узухъди хъайидарра, ясана рягьим гъапIиш учуз [тувну учуз ужуб ярхи уьмур]?»"
    },
    {
      "ayahNumber": 29,
      "translation": "Йип (я, Гьаънайир) (думу хътругърайидариз): «Думу – Рягьимлур, учу хъугънача Дугъахъ ва Гьадвиина тавакъу дапIнача. Багарихьди учвуз (гьей, кяфирар) аьгъю хьидичвуз, фуж ухькан [учу ясана учву] рябкъну вуди улдугну аш!»"
    },
    {
      "ayahNumber": 30,
      "translation": "Йип (я, Пайгъамбар) (думу бутпереслуйириз): «Фикир гъапIунчвахъа учву, шли тувди дупну учвуз булагъдин шид (АллагьдитIан савайи), эгер ичв шид [учву убхъурайи] гъизигиш (жилариъ)?"
    }
  ]
}