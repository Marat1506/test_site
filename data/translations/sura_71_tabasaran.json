{
  "suraNumber": 71,
  "suraName": "Нюгь",
  "ayahs": [
     {
      "ayahNumber": 0,
      "translation": "Аллагьдин ччвурналан Мяргьяматлу, Рягьимлу!"
    },
    {
      "ayahNumber": 1,
      "translation": "Дугъриданра, гьаунча Учу Нюгь (пайгъамбарси ва расулси Учхьан вуйи) чан халкьдихьна (ва гъапунча): «Назирлу апIин яв халкь [улихьмиди хабар дебкк дурариз], гъяйиз дурарихьна аьгь апIуз даршлу аьзаб (дюн’яйиъра ва Аьхиратдиъра)!»"
    },
    {
      "ayahNumber": 2,
      "translation": "Дугъу [Нюгьди] гъапну: «Гьей, йиз халкь! Дугъриданра, узу учвуз гъаврикк ккаърайи назирчи (улихьмиди учвуз хабар дебккрайир аьзабнакан Аллагьдин),"
    },
    {
      "ayahNumber": 3,
      "translation": "учву ибадат апIбан бадали Аллагьдиз, ихтият апIбан бадали Дугъан (аьзабнахьан) ва мютIюгъ хьпан бадали узуз (фицики узу – гьаънайир [расул] Аллагьдин)!"
    },
    {
      "ayahNumber": 4,
      "translation": "(Ва эгер учву мютIюгъ хьп’инди узуз, кьабул гъапIиш йиз дяъват, думуган) хил алдабгъиди Дугъу [Аллагьди] саб пай ичв гунгьарилан ва кьяляхъназ гъибтди учвуз (ичв аьжал) [ичв уьмур ярхи апIиди] саб флану кьадар. Дугъриданра, гъафи вахтна аьжал Аллагьдихьан, – тувидар мюгьлет (саб ткисибкьан). Эгер учвуз аьгъю гъабхьнийиш (дидкан, хъчIихидийчва Имандихъан ва мютIюгъ хьидийчва Аллагьдиз)!»"
    },
    {
      "ayahNumber": 5,
      "translation": "Гъапну дугъу [Нюгь пайгъамбри]: «Первердигар йиз, узу дяъват апIури гъахьунза йиз халкьдиз йишвнура ва йигънура,"
    },
    {
      "ayahNumber": 6,
      "translation": "узу дяъват апIбахъ дурар гьергри гъахьну (Имандихьан)."
    },
    {
      "ayahNumber": 7,
      "translation": "Ва дугъриданра, гьарсаб ражну узу дурариз дяъват апIуз хъюгъюбси (текелифар диври Яв рякъюхъна), (дид’инди) Уву хил алдабгъбан бадали (дурарин гунгьарилан), дурари чпин тIубар урччвуйи ибариъ [деребкруси чпиз дяъват], ва илирчуйи кIуллансина (чпин) палтар (узу дярякъруси чпиз), ва ижмиди дийигъуйи (хътругъри), ва улупури шуйи гужли такабурвал (кьабул дарапIри Гьякь Иман)."
    },
    {
      "ayahNumber": 8,
      "translation": "Хъасин узу дяъват апIуз хъюгъюнза дурариз [йиз халкьдиз] ачмишди (дурарикан гьарурихьан хъугъуз шлуси)."
    },
    {
      "ayahNumber": 9,
      "translation": "Хъасин узу [саспиган] илтIикIури гъахьунза дурарихьинди ачухъди ва (саспиган) гафар-чIалар апIури гъахьунза дурарихъди жиниди [сарна-сарди]"
    },
    {
      "ayahNumber": 10,
      "translation": "ва кIури гъахьунза (узу) (йиз халкьдиз): «Хил алдабгъ йипай (ичв гунгьарилан) Первердигариз ичв (илтIикIай Дугъахьинди туба апIури), (фицики) Думу хил алдабгърур ву (туба апIури чахьинди илтIкIурайидарилан),"
    },
    {
      "ayahNumber": 11,
      "translation": "(ва хъасин, учву туба апIбахъан ва гунгьарилан хил алдабгъ кIубхъан) Дугъу гьаъди учв’ина завариан (бегьемди) [амсар (дифар)] мархьлин,"
    },
    {
      "ayahNumber": 12,
      "translation": "ва кюмек апIиди учвуз девлетнан ва бицIидарин гьякьнаан [артухъ апIиди дурар], ва дюзмиш апIиди учвуз (жилиин) багълар, ва дюзмиш апIиди учвуз нирар."
    },
    {
      "ayahNumber": 13,
      "translation": "Гьаз учву (гьей, инсанар) умуд киврадарчва зааанвалик Аллагьдин [гьаз гучIурадарчвуз Дугъан заанвалихьан]?"
    },
    {
      "ayahNumber": 14,
      "translation": "(Фицики) Дугъу халкь гъапIну учву (гъянариъ ичв бабарин) [литIанси, даласи, йиккун ткиси, хъасин кIараб ибшуз гъитну ва дид’ин йикк алапIну] сабсабдихъди."
    },
    {
      "ayahNumber": 15,
      "translation": "Яраб рябкъюрадайкIан учвуз, фици Аллагьди халкь дапIнаш ургуд завар жар-жарди [саб-сабдин зиин]?"
    },
    {
      "ayahNumber": 16,
      "translation": "Ва нурлуб гъапIну вазра душваъ [думу заварин айитI], ва ригъра гъапIну кабхьну убгурайи чирагъсиб."
    },
    {
      "ayahNumber": 17,
      "translation": "Ва Аллагьди битмиш гъапIну учву ругдикан укIар-кIажарси [ругдикан халкь гъапIну Адам – инсаниятдин аба, ва инсан аьхю шула ва яшамиш шула жиликан ктубчIвурайиб ипIури],"
    },
    {
      "ayahNumber": 18,
      "translation": "хъасин гъахура учву кьяляхъ душвакна [ругдикна] (учву йикIбахъан) ва дугъриданра адаиди учву (душв’ан) (Гъиямат Йигъан)."
    },
    {
      "ayahNumber": 19,
      "translation": "Ва гъапIну Аллагьди учвуз жил халачиси [юкънакк ккипну],"
    },
    {
      "ayahNumber": 20,
      "translation": "учвхьан лицуз хъпан бадали душв’ин яркьу рякъяр вуйиси»."
    },
    {
      "ayahNumber": 21,
      "translation": "Гъапну Нюгьди: «Первердигар йиз, дурар [йиз халкь] хъпехъундар узухъ ва чпин [улихь-кIулихь хьайидарин] девлетнаканна ва дурарин бицIидарикан чпиз айиб анжагъ зарал вушра, (зяифкрар) гьадрарин шилнаъди гъушну."
    },
    {
      "ayahNumber": 22,
      "translation": "Ва (чпин шилнаъди гъюрайи зяифкрариз) аьмал гъапIну дурари [ургнайидарин улихь-кIулихь хьайидари] аьхю фенд ккади."
    },
    {
      "ayahNumber": 23,
      "translation": "Ва гъапну дурари [ургнайидарин улихь-кIулихь хьайидари] (чпин шилнаъди гъюрайидариз): «Фу дапIнура мигъитанай ичв аллагьар [Аллагьдин ерина учву ибадат апIурайидар], мигъитанай фу дапIнура Ваддра, ва Суваъра, ва Ягъусра, ва Йауькьра, ва Насра!»"
    },
    {
      "ayahNumber": 24,
      "translation": "Дугъриданра, дурари [ургнайидарин улихь-кIулихь хьайидари] хайлин (инсанар) ягъалмиш’валиъ тIаъну (уччвиди улупну дурариз кяфирвалин рякъ). Ва (хъасин Нюгь пайгъамбри гъапну): «Я, Аллагь! Хъа зулумкрариз, чпин улдугнайивалтIан савайи, гьич фукIа артухъ мапIан!»"
    },
    {
      "ayahNumber": 25,
      "translation": "АлапIну дурариин шид чпин гунгьарихъанди ва тIаъну ЦIиъ [рюгьяр дурарин гъухну Жегьеннемдиз Гъияматдиз]. Ва гъидихъундар дурариз кюмекчйир, АллагьтIан ерина (ккадауз шлудар чпи Дугъан аьзабнаккан)."
    },
    {
      "ayahNumber": 26,
      "translation": "Ва гъапну Нюгь (пайгъамбри) (илтIикIури дюаьчиди Аллагьдихьинди): «Первердигар! Мигъитан кяфирарикан жилариин гьич фужкIа."
    },
    {
      "ayahNumber": 27,
      "translation": "Дугъриданра, эгер Уву гъитиш дурар [кяфирар] (жилариин), алдаиди дурари Яв (хъугънайи) лукIар, ва дугъмишра апIидар гьич фужкIа, гунгьариин юкIв али кяфирартIан савайи."
    },
    {
      "ayahNumber": 28,
      "translation": "Первердигар! Хил алдабгъ узлан ва йиз абйир-бабарилан, ва хъугънайидар вуди йиз хулазди лик ивдарилан, ва гьацира хъугънайи жиларилан [муъминарилан] ва хъугънайи дишагьлийирилан [муъминатарилан]. Хъа зулумкрариз гьич фукIа артухъ мапIан, пуч’валтIан савайи (гьаму дюн’яйиъси, Аьхиратдиъра)!»"
    }
  ]
}
