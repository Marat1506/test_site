{
  "suraNumber": 78,
  "suraName": "Хабар",
  "ayahs": [
     {
      "ayahNumber": 0,
      "translation": "Аллагьдин ччвурналан Мяргьяматлу, Рягьимлу!"
    },
    {
      "ayahNumber": 1,
      "translation": "Фтикан гьерхри-хъерхра дурари [меккайин бутпересари] сар-сарихьан?"
    },
    {
      "ayahNumber": 2,
      "translation": "Аьхю хабрикан [Гъиямат Йигъан],"
    },
    {
      "ayahNumber": 3,
      "translation": "фтин гьякьнаан дурари [бутпересари] жюрбежюр фикрар апIури аш."
    },
    {
      "ayahNumber": 4,
      "translation": "Хъа ваъ [дици дар, бутпересари тасдикь апIурайиганси], багарихьди дурариз аьгъю хьиди (натижа чпин хътругъувалин)!"
    },
    {
      "ayahNumber": 5,
      "translation": "Ва сабсан ражну ваъ [дици дар, бутпересари тасдикь апIурайиганси], багарихьди дурариз аьгъю хьиди (натижа чпин хътругъувалин)!"
    },
    {
      "ayahNumber": 6,
      "translation": "ГъапIундаринхъа Учу жил [дидин зиинишв] дюзенди,"
    },
    {
      "ayahNumber": 7,
      "translation": "ва дагъларра – ккумарси (жилин зиинишв дирибшвбан бадали),"
    },
    {
      "ayahNumber": 8,
      "translation": "ва халкь гъапIунча Учу учву (инсанар) жут-жутди [жиларди ва хпарди],"
    },
    {
      "ayahNumber": 9,
      "translation": "ва гъапIунча Учу ичв нивкI рягьятвалси (эргувал йивбан бадали ичв жанари),"
    },
    {
      "ayahNumber": 10,
      "translation": "ва гъапIунча Учу йишв либасси (элебкурайи чан мучIушнахъди),"
    },
    {
      "ayahNumber": 11,
      "translation": "ва гъапIунча Учу йигъ уьмрин (мяишатдин) вахтси,"
    },
    {
      "ayahNumber": 12,
      "translation": "ва тикмиш гъапIунча Учу ичв зиин ургуд шидадар [ургуд завар],"
    },
    {
      "ayahNumber": 13,
      "translation": "ва гъапIунча Учу чирагъ ялав алди убгурайи [ригъ] (нур ва манишин туврайи),"
    },
    {
      "ayahNumber": 14,
      "translation": "ва гьапIунча Учу кючюкьюрайи мархьлин [дифаригъян] шид бегьемди,"
    },
    {
      "ayahNumber": 15,
      "translation": "адаъбан бадали Учу дидин [думу штун] кюмекниинди удрар ва укIар-кIажар"
    },
    {
      "ayahNumber": 16,
      "translation": "ва багълар итIикьнайи [кюл-кюлди]."
    },
    {
      "ayahNumber": 17,
      "translation": "Дугъриданра, Йигъ Фаслин [Гъиямат Йигъ] ву улупнайи вахт [сяаьт]."
    },
    {
      "ayahNumber": 18,
      "translation": "Уф гъапIу йигъан КIарчназ [Исрафиль малайикди уф апIиди зурба кIарчназ] ва (хъасин) гъидичва учву (вари уч шлу йишвахьна) гъварч-гъварчди."
    },
    {
      "ayahNumber": 19,
      "translation": "Ва завра тIапIди ва илтIибкIиди гъапйириз (урчIариз) [аьхючIва урчIар тIаъди, малайикар ктучIвбан бадали]"
    },
    {
      "ayahNumber": 20,
      "translation": "ва дагъларра хиди гьяракатназ [дурар алийишварилан улдучIвиди] ва (ухшар) хьиди рюкъдиз [хъюгъди рякъюз тузран дифарси]."
    },
    {
      "ayahNumber": 21,
      "translation": "Дугъриданра, Жегьеннем ву ккебкIнайиб,"
    },
    {
      "ayahNumber": 22,
      "translation": "ву сяргьятсуз (бутпересари) хътаркру йишв,"
    },
    {
      "ayahNumber": 23,
      "translation": "наан гъуздиш дурар аьсрариинди [гьаргандиз],"
    },
    {
      "ayahNumber": 24,
      "translation": "дадмиш дарапIри душваъ я мичIлишин, я фицибкIа шараб,"
    },
    {
      "ayahNumber": 25,
      "translation": "убхьурайи шидна кьар ктарди (жегьеннемагьлийирин жанариан удубчIвну гъябгъюрайи),"
    },
    {
      "ayahNumber": 26,
      "translation": "(ва думу) – (дурар лайикь гъахибдиз) барабар (вуйи) жаза."
    },
    {
      "ayahNumber": 27,
      "translation": "Дугъриданра, дурари [хътругъдари] миж кивну гъабхьундар гьяк-гьисабнак (фицики хъугъундайи дурар чIиви апIрувалихъ),"
    },
    {
      "ayahNumber": 28,
      "translation": "ва гьисаб гъапIну дурари кучIларси Ич аятар [аятар Кьур’андин]."
    },
    {
      "ayahNumber": 29,
      "translation": "Ва гьарсаб шейъ Учу гьисабназ гъадабгъунча, дибикIну [Аллагьди гъибикIну вари Уьбхюрайи Китабиъ, дидкан аьгъяди хьпан бадали малайикариз]."
    },
    {
      "ayahNumber": 30,
      "translation": "Дадмиш апIинай [аьзабар Жегьеннемдин], ва (гьич фукIа) Учу артугъ апIруб адарич учвуз, аьзабтIан савайи!"
    },
    {
      "ayahNumber": 31,
      "translation": "Дугъриданра, ихтият апIури гъахьидариз (аьзабнахьан Аллагьдин) (хьиди) йишв уьрхру (уьрхру жегьеннемдин цIихьан),"
    },
    {
      "ayahNumber": 32,
      "translation": "(женнетдин) багълар ва тIумтIин ширар,"
    },
    {
      "ayahNumber": 33,
      "translation": "ва аьхю мухрар кайи гьюруперйир [женнетдин шубар чагълариз дуфнайи],"
    },
    {
      "ayahNumber": 34,
      "translation": "ва абцIнайи каъса (женнетдин чяхрихъди)."
    },
    {
      "ayahNumber": 35,
      "translation": "Ерхьидар дурариз душваъ [Женнетдиъ] (я) гьакIи гафар, я кучIал гъапIунва кIуру тахсрар"
    },
    {
      "ayahNumber": 36,
      "translation": "жаза вуди яв Первердигарихьан – тувнайивал булди –"
    },
    {
      "ayahNumber": 37,
      "translation": "Первердигари заварин, ва жилин, ва дурарин арайра айибдин, Рягьимлури."
    },
    {
      "ayahNumber": 38,
      "translation": "(Думу) йигъан (хьиди) дийигъну Рюгьра [Жабраиль малайикра] ва (имбу) малайикарра жерге-жергеди; анжагъ Рягьимлури (шафааьт) апIуз ихтияр тувдаритIан савайи, гьич шликIа гафар апIури хьидар. Фицики дугъу (чан уьмриъ) гьякь кIури гъахьну."
    },
    {
      "ayahNumber": 39,
      "translation": "Думу йигъ [Гъиямат Йигъ] – гьякь ву [улубкьруб ву икибаштIан], хъа ккундарийири (ккудучIвуз думу йигъандин аьзабариккан), ктабгъну чаз рякъ кьяляхъ чан Первердигарихьна вуйи (ужудар ляхнар-карар апIури)."
    },
    {
      "ayahNumber": 40,
      "translation": "Дугъриданра, Учу вахт улихь хабар дебккунча учвуз (гьей, кяфирар) багахь хьайи азабнакан [аьзабнакан Жегьеннемдин] (хъа багахь хьайиб ву думу, гьаз гъапиш, икибаштIан улубкьруб ву). Думу йигъан, инсандиз гъябкъю вахтна (бикIбариъ), фу гьязур дапIнаш дугъан (кьюбри) хилари, пиди кяфири [хътругъури]: «Агь, эгер узу гъузнийиш (анжагъ) ругси [чIиви дарапIди]!»"
    }
  ]
}
