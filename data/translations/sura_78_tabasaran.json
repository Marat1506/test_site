{
  "suraNumber": 78,
  "suraName": "Хабар",
  "ayahs": [
    {
      "ayahNumber": 0,
      "translation": "Аллагьдин ччвурналан Мяргьяматлу, Рягьимлу!"
    },
    {
      "ayahNumber": 1,
      "translation": "Фтикан гьерхри-хъерхра дурари [меккайин бутпереслуйири] сар-сарихьан?"
    },
    {
      "ayahNumber": 2,
      "translation": "Аьхю хабрикан [Кьур'андикан, ктибтурайи чIиви апIуваликан Гъиямат Йигъан],"
    },
    {
      "ayahNumber": 3,
      "translation": "фтин гьякьнаан дурари [бутпереслуйири] жюрбежюр фикрар апIури аш."
    },
    {
      "ayahNumber": 4,
      "translation": "Хъа ваъ [дици дар, бутпереслуйири тасдикь апIурайиганси], багарихьди дурариз аьгъю хьиди (натижа чпин хътругъувалин)!"
    },
    {
      "ayahNumber": 5,
      "translation": "Ва сабсан ражну ваъ [дици дар, бутпереслуйири тасдикь апIурайиганси], багарихьди дурариз аьгъю хьиди (натижа чпин хътругъувалин)!"
    },
    {
      "ayahNumber": 6,
      "translation": "ГъапIундаринхъа Учу жил [дидин зиинишв] дюзенси,"
    },
    {
      "ayahNumber": 7,
      "translation": "ва дагъларра – ккумарси (жилин зиинишв дирибшвбан бадали),"
    },
    {
      "ayahNumber": 8,
      "translation": "ва халкь гъапIунча Учу учву (инсанар) жут-жутди [жиларди ва хпарди],"
    },
    {
      "ayahNumber": 9,
      "translation": "ва гъапIунча Учу ичв нивкI рягьятвалси (эргувал йивбан бадали ичв жанари),"
    },
    {
      "ayahNumber": 10,
      "translation": "ва гъапIунча Учу йишв либасси (элебкурайи чан мучIушнахъди),"
    },
    {
      "ayahNumber": 11,
      "translation": "ва гъапIунча Учу йигъ уьмрин (мяишатдин) вахтси,"
    },
    {
      "ayahNumber": 12,
      "translation": "ва тикмиш гъапIунча Учу ичв зиин ургуд шидадар [ургуд завар],"
    },
    {
      "ayahNumber": 13,
      "translation": "ва гъапIунча Учу чирагъ ялав алди убгурайи [ригъ] (нур ва манишин туврайи),"
    },
    {
      "ayahNumber": 14,
      "translation": "ва гьапIунча Учу кючюкьюрайи [мархьлин дифаригъян] шид бегьемди,"
    },
    {
      "ayahNumber": 15,
      "translation": "адаъбан бадали Учу дидин [думу штун] кюмекниинди удрар ва укIар-кIажар"
    },
    {
      "ayahNumber": 16,
      "translation": "ва багълар итIикьнайи [кюл-кюлди]."
    },
    {
      "ayahNumber": 17,
      "translation": "Дугъриданра, Йигъ Фаслин [Гъиямат Йигъ] ву улупнайи вахт [сяаьт]."
    },
    {
      "ayahNumber": 18,
      "translation": "Уф гъапIу йигъан КIарчназ [Исрафиль малайикди уф апIиди зурба кIарчназ] ва (хъасин) гъидичва учву (вари уч шлу йишвахьна) гъварч-гъварчди."
    },
    {
      "ayahNumber": 19,
      "translation": "Ва (хьиди) тIапIну зав ва илтIибкIиди гъапйириз (урчIариз) [аьхючIва урчIар тIаъди],"
    },
    {
      "ayahNumber": 20,
      "translation": "ва хиди гьяракатназ дагълар [дурар алийишварилан улдучIвиди] ва (ухшар) хьиди рюкъдиз [хъюгъди рякъюз тузран дифарси]."
    },
    {
      "ayahNumber": 21,
      "translation": "Дугъриданра, Жегьеннем ву ккибкIнайиб,"
    },
    {
      "ayahNumber": 22,
      "translation": "ву сяргьятсуз (бутпереслуйирин) хътаркру йишв,"
    },
    {
      "ayahNumber": 23,
      "translation": "наан гъуздиш (хьидиш дурар) аьсрариинди [гьаргандиз],"
    },
    {
      "ayahNumber": 24,
      "translation": "дадмиш дарапIри душваъ я мичIлишин, я шараб,"
    },
    {
      "ayahNumber": 25,
      "translation": "убхьурайи шидна (жегьеннемагьлийирин жандкариан удубчIвну гъябгъюрайи) кьар ктарди,"
    },
    {
      "ayahNumber": 26,
      "translation": "(ва му) – (дурар лайикь гъахибдиз) барабар (вуйи) жаза."
    },
    {
      "ayahNumber": 27,
      "translation": "Дугъриданра, дурар [хътругъдар] вуйи миж ктривдар гьисаб-суалнак (фицики хъугъундайи дурар чIиви апIрувалихъ),"
    },
    {
      "ayahNumber": 28,
      "translation": "ва гьисаб гъапIну дурари кучIларси Ич аятар [аятар Кьур'андин]."
    },
    {
      "ayahNumber": 29,
      "translation": "Ва гьарсаб шейъ Учу гьисабназ гъадабгъунча, дибикIну [Аллагьди гъибикIну вари Уьбхюрайи Китабиъ, дидкан аьгъяди хьпан бадали малайикариз]."
    },
    {
      "ayahNumber": 30,
      "translation": "Дадмиш апIинай [аьзабар Жегьеннемдин], ва (гьич фукIа) Учу артугъ апIруб адарич учвуз, аьзабтIан савайи!"
    },
    {
      "ayahNumber": 31,
      "translation": "Дугъриданра, ихтият апIури гъахьидариз (аьзабнахьан Аллагьдин) (хьиди) йишв уьрхру,"
    },
    {
      "ayahNumber": 32,
      "translation": "(женнетдин) багълар ва тIумтIин ширар,"
    },
    {
      "ayahNumber": 33,
      "translation": "ва аьхю мухрар кайи гьюруперйир [женнетдин шубар чагълариз дуфнайи],"
    },
    {
      "ayahNumber": 34,
      "translation": "ва каъса абцIнайи (женнетдин чяхрихъди)."
    },
    {
      "ayahNumber": 35,
      "translation": "Ерхьидар дурариз душваъ [Женнетдиъ] (я) гьакIи гафар, я кучIал гъапIунва кIуру тахсрар"
    },
    {
      "ayahNumber": 36,
      "translation": "жаза вуди яв Первердигарихьан – тувнайивал булди –"
    },
    {
      "ayahNumber": 37,
      "translation": "Первердигари заварин, ва жилин, ва дурарин арайиъ айибдин, Рягьимлури."
    },
    {
      "ayahNumber": 38,
      "translation": "(Думу) йигъан (хьиди) дийибгъу Рюгь [Жабраиль] ва (имбу) малайикарра жерге-жергеди, анжагъ Рягьимлури (шафааьт) апIуз ихтияр тувуритIан савайи, (гьич шликIа) гафар апIури хьидар. Ва кIури гъахьну дугъу (чан уьмриъ) дюзуб."
    },
    {
      "ayahNumber": 39,
      "translation": "Му йигъ [Гъиямат Йигъ] – гьякь [улубкьруб икибаштIан], хъа ккундарийири (ккудучIвуз думу йигъандин аьзабариккан), ктабгъну рякъ кьяляхъ чан Первердигарихьна вуйи."
    },
    {
      "ayahNumber": 40,
      "translation": "Дугъриданра, Учу вахт улихь хабар дебккунча учвуз (гьей, хътругърайидар) багахь хьайи [кьючIюбкьну хъайи] аьзабнакан [аьзабнакан Жегьеннемдин] (хъа багахь хьайиб ву думу, гьаз гъапиш, икибаштIан улубкьруб ву). Думу йигъан, гъябкъю вахтна инсандиз (ляхнар дидикIнайи дафтрик), фу гьязур дапIнаш чан (кьюбри) хилари, пиди кяфири [хътругъури]: «Агь, эгер узу вуйиш [гъузнийиш] (анжагъ) ругси [чIиви дарапIди]!»"
    }
  ]
}

