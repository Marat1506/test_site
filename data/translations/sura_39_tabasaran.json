{
  "suraNumber": 39,
  "suraName": "Рутар",
  "ayahs": [
    {
      "ayahNumber": 0,
      "translation": "Аллагьдин чччвурналан Мяргьяматлу, Рягьимлу."
    },
    {
      "ayahNumber": 1,
      "translation": "(Му) гьапIрайи Китаб [Кьур'ан] (гъюрайиб ву) Аллагьдихьан, Аьхю (Чан Кьудратниинди) (ва) Гьякимлу (гьякьнаан вари ляхнар кIулиз адагъбан ва Чан къарарарин)."
    },
    {
      "ayahNumber": 2,
      "translation": "Дугъриданра, гьапIунча Учу увухьна (я Гьаънайир) (му) Китаб [Кьур'ан] гьякь вуди; ибадат апIин Аллагьдиз, марцц апIури Дугъан улихь яв дин."
    },
    {
      "ayahNumber": 3,
      "translation": "Хъа ав! Аллагь (ву эйси ва Гьадгъахьан гъюрайиб ву) марцци дин. Хъа гъадагъдари валйир [гьякалжасадар], Дугъан ерина, (кIура): «Ибадат апIурача учу мурариз [гьякалжасадариз], анжагъ учу дурари багахь апIбан бадали Аллагьдихьна шлубкьан багахь апIури». Дугъриданра, (Гъиямат Йигъан) Аллагьди кьазивал апIиди дурарин арайиъ [хъугъну гъахьидаринна хътругъри гъахьидарин арайиъ] дурари гьюжатар апIури гъахьибдин гьякьнаан! Дугъриданра, Аллагьди хъаурдар (дюзу рякъюъди) кучIлар апIури шлурна (Аллагьдин гьякьнаан кучIлар апIури) (ва) хътругърайир (терг апIури Дугъан аятар ва субутар)!"
    },
    {
      "ayahNumber": 4,
      "translation": "Хъа эгер ккун гъабхьнийиш Аллагьдиз гъадагъуз Чаз бай, гьелбетта ктагъуйи Дугъу Чав халкь дапIнайидарикан, чаз фуж ккундуш, гьадму. Тярифлу ву Думу [Аллагь]! Думу – Аллагь, Сар, вари ккагърур."
    },
    {
      "ayahNumber": 5,
      "translation": "Халкь гъапIну Дугъу завар ва жил (ва дурарин арайиъ айибра, вари) гьякь вуди [къайдайиккна дубхну Чан панагьвалиинди, саб фулану мурад-метлеб ади]. Дугъу ккебкра [элебкура] йишвахъди йигъ [мучIу хьуз гъитра] ва йигъахъди ккебкра [элебкура] йишв [йигъ хьуз гъитра]. Ва мютIюгъ гъапIну Дугъу ригъ ва ваз (хайир кайиб гъапIну Чав халкь дапIнайикьандариз варидариз): гьарсаб (дурарикан) [ригъра, ва вазра] гьяракатнаъ а улупнайи вахтназкьа [Гъиямат Йигъ улубкьазизкьан]. Хъа ав [аьгъю йибхьай]! Думу – варитIан заанур, аьхючIвади хил алдабгърур (илтIикIурайидарилан Чахьинди туба апIури)!"
    },
    {
      "ayahNumber": 6,
      "translation": "Халкь гъапIну Дугъу учву (гьей, инсанар) саб рюгьнакан [Адамдикан], хъасин гъапIну дидкан [думу рюгьнакан] тайра дугъаз [Гьява] ва гьаъну учвуз мал-къарайикан жутди миржиб [деве (жилибра ва хпибра), жерд, хюни, якъ, чарва, кьун ва цIигь]. Халкь апIура Дугъу учву гъянариъ ичв бабарин (сабан) халкь апIбиинди гьатмунубдин кьяляхъ шубуб жарнаъ [инсан арайиз гъюру жарнаъ, гъянан жарнаъ ва фунин жарнаъ]. Магьан гьамцир ву Думу учвуз – Аллагь, Первердигар ичв; Думу (ву эйси) мал-мулкнан (вари), адар жара первердигар, ДумутIан савайи; ва пагь фукьан ярхла духьнаданчвахъа (Гьякьикьатдихьан, думу учвухьна дурубкьнашра)!"
    },
    {
      "ayahNumber": 7,
      "translation": "Эгер учву (гьей, инсанар) гъахьиш хътругъри, (аьгъю йибхьай), дугъриданра, ичв гьякьнаан Аллагьдиз игьтияж адруб, ва рази дар Думу Чан лукIарин кяфирвалиин [дурар хътругърайивалиин]. Хъа эгер учву шюкюр апIури гъахьиш, Думу дид'ин рази ву. Ва гъагъар гъахурайири гъабхидар жараринуб [гунгьарин гьякьнаан гьарури чахъандитIан жаваб тувидар]. Хъасин ичв Первердигарихьна (ву) ичв хътаркувал. Ва ктибтиди Дугъу учвуз гьапIнуш учву [жилиин]. Дугъриданра, Дугъаз аьгъя мухрариъ [юкIвариъ] айибдикан [Чав халкь дапIнайидарин]."
    },
    {
      "ayahNumber": 8,
      "translation": "Хъа кубкIу вахтна инсандик мусибат, ккун апIура дугъу Чан Первердигарикан (кюмек), илтIикIури (анжагъ) Гьадгъахьинди. Хъасин, Дугъу тухъ гъапIу вахтна думу Чан ниъматнахъди [ярхла апIбиинди бала-кьаза дугъ'ин улубкьу], кIваълан гьапIра дугъу (хътругърайири) гьаз чав цIина ккарагнуш Дугъаз, ва тевра шерикар Аллагьдиз барабарди, алдаъбан бадали (имбу инсанар) Дугъан рякълан. Йип (дугъаз) (я Гьаънайир): «Ишлетмиш апIин яв хътругърайивал саб (бицIи) вахтна [яв уьмрин аьхир гъяйизкьан], дугъриданра, уву (хьидива хъасин) жегьеннемагьлийирикан!»"
    },
    {
      "ayahNumber": 9,
      "translation": "(Гьаму хътругърайидар ужу вуйин) дарш кIан'ан кIулиз гъуллугънаъ айир (ибадат апIури) (Аллагьдиз) гьацIишвари сужда апIури [йивури йишваъ кIул] ва адаури (йишвар) (гъудгнар апIури), ихтият апIури (аьзабнахьан) Аьхиратдин ва киври миж рягьматнак чан Первердигарин? Йип (я Гьаънайир): «Барабар хьуз мумкин вуйинхъа аьгъюдар (чпин Первердигар ва дин), ва имбудар гьич (фукIа) аьгъдру [чпин Первердигарикан ва диндикан]?» Фицики аннамиш апIурайидар (назирвалар) [дидкан хайир ктабгъурайидар] анжагъ аькьюл айидартIан дар."
    },
    {
      "ayahNumber": 10,
      "translation": "Йип (я Гьаънайир) (Узу кIурайиб): «Гьей, лукIар Йиз, Узухъ хъугънайи, ихтият апIинай (аьзабнахьан) ичв Первердигарин! Ужуб апIури гъахьидариз му дюн'яйиъ, хьиди ужуди (Аьхиримжи уьмриъра) [Женнет], ва жилра Аллагьди ккатIабццну а (наанди ккундуш, гьадинди кючмиш духьну, азадвалиинди ибадат апIбан бадали учву Аллагьдиз). Фицики хьиди дюднихъди тувну сабур апIури [ккюргъри] гъахьидариз [Аллагьдин разивал бадали аьгь апIури гъахьидариз] дурариз ужара (Аьхиримжи уьмриъ) гьисаб-суал дару!»"
    },
    {
      "ayahNumber": 11,
      "translation": "Йип: «Дугъриданра, узуз амур дапIна ибадат апIуз Аллагьдиз, хъапIри дин анжагъ Гьадму бадали,"
    },
    {
      "ayahNumber": 12,
      "translation": "ва амур дапIна узуз, сарпибди (йиз улматдикан) мютIюгъ гъахьидарикан хьуб (Аллагьдиз)»."
    },
    {
      "ayahNumber": 13,
      "translation": "Йип: «Дугъриданра, узуз гучIуразуз (нагагь) хъебебехъди гъузбиинди Первердигарихъ йиз, (улубкьур дупну уз'ин) аьзаб аьхю йгъандин [Гъиямат Йигъандин]»."
    },
    {
      "ayahNumber": 14,
      "translation": "Йип (я Гьаънайир): «(Анжагъ) АллагьдизтIан узу ибадат апIурадарза, анжагъ Гьадму бадалитIан йиз дин хъапIрадарза."
    },
    {
      "ayahNumber": 15,
      "translation": "Ибадат апIинай (гьей, бутпереслуйир), Дугъан ерина фтиз ккундуз (ва хъасин, аьгъю хьидичвуз, фици думу ичв уларианди гъидиш Гъиямат Йигъан)!» Йип: «Дугъриданра [эгер гьякь вуди кIуруш] заралнаъ ахьдар – дурар зарал тувдар ву чиб-чпизна (учIвбиинди Жегьеннемдиъ) ва чпин хизанариз [хал-хизандихьан дурар хьуб'инди] Гъиямат Йигъан. Хъа, ав! Магьан му рябкъну вуйи зарал (ву)!»"
    },
    {
      "ayahNumber": 16,
      "translation": "Дурариин [заралнаъ ахьдариин] (хьиди) (Гъиямат Йигъан) чардгъар цIикан вуйи, ва кIанаккра дурарин (хьиди) чардгъар». Мид'инди [гьамциб аьзабнахъди] гучI ккипра Аллагьди Чан лукIариз. Гьей лукIар Йиз, ихтият апIинай Узхьан [Йиз аьзабнагьан]!"
    },
    {
      "ayahNumber": 17,
      "translation": "Хъа ярхла гъахьидариз тIагъутдихьан [кучIлиаллагьдихьан], ибадат дарапIбан бадали дугъаз, ва илтIикIдариз Аллагьдихьинди, дицистариз – шаду хабар (гьаму дюн'яйиъра ва Аьхиратдиъра). Шад апIин (я Пайгъамбар) лукIар Йиз,"
    },
    {
      "ayahNumber": 18,
      "translation": "хъпехъурайи гафнахъ ва дидикан варитIан ужубдихъди гъягъюрайи [Гафнахъди Аллагьдин ва хъасин гафнахъди Дугъан Пайгъамбрин]! Дицистар – дурар Аллагьди алаъдар ву (дюзу рякъ'ин), ва дицистар – дурар аькьюл айидар ву."
    },
    {
      "ayahNumber": 19,
      "translation": "Хъа шлиз чарасуз вуйиб вуш тувнайи гаф аьзабнан [инкар вуйириз ва ярхла вуйириз Гьякьикьатдихьан]… Шидинухьанхъа (я Гьаънайир) уьрхюз думу ЦIиъ айидар [шидинухьанхъа хъауз диндихъна, Аллагьди Жегьеннемдиъ хьидичва дупну гаф тувнайидар]?"
    },
    {
      "ayahNumber": 20,
      "translation": "Хъа ихтият гъапIдариз (аьзабнахьан) чпин Первердигарин, – дурариз (Женнетдиъ) (гьязур дапIна) дараматар варитIан заан мертебейиъ, гьадрарин зиин (хъана) тикмиш дапIнайи дараматар ал, (наан) дураин кIанакк [дараматарин ва гьарарин] ахмиш шулаш нирар, Аллагьди гаф тувну гъабхьи (дурариз), (фицики) Аллагь тувнайи гаф чIюбгърур дар!"
    },
    {
      "ayahNumber": 21,
      "translation": "ГъябкъюндайкIан увуз, фици Аллагьди зав'ан [дифаригъян] гьапIу шид [мархь], илтIибкIураш думу булгъариз жилиъ? Хъасин адаура Дугъу дид'ан думу себеб вуди мягьсулар (укIар-кIажар) гьар жюрейин рангарин. Хъасин (вари) дурар чурхура, ва рябкъюравуз увуз думу гъатхьу дубхьну, хъасин илтIибкIура Дугъу думу тарабгънайи нихъраз. Дугъриданра, мидиъ – саб вуди, зикир аькьюл айидариз!"
    },
    {
      "ayahNumber": 22,
      "translation": "Яраб Ислам [диндиз] Аллагьди мухур [юкIв] ачухъ гъапIурна ва Чан Первердигарихьан вуйи нур хьайир, (барабар хьуб мумкин вуйкIан Аллагьди иман тутрувуриз)? Дерд (ву айиб) юкIвар дуркънайидариз зикрихьна Аллагь бадали вуйи [Дугъан Гаф кьабул дарапIри]! Дицистар – (дурар) рябкъну вуди ургнайидар (ву)."
    },
    {
      "ayahNumber": 23,
      "translation": "Аллагьди гьапIна варитIан ужуб гьядиса [Кьур'ан] – сабсабдиз ухшар вуйи (ва) текрар шулайи паяр айи, фтин [ккярягъюрайивалиан] жандилан зиз гъябгъюри шулуш гучIурайидарин чпин Первердигарихьан. Хъасин гъюлдал шула дурарин лиъ ва юкIвар зикрихьна Аллагь бадали вуйи (ебхьру вахтна дурариз Женнетдикан Аллагьди гаф тувнайи). Му (мициб эсер апIувал Кьур'анди) гьидая (ву) Аллагьдихьан (вуйи). Хъаъра Дугъу мидихъди [Кьур'андихъди], Чаз фуж ккундуш, гьадму. Хъа Аллагьди ургуз гъитурин (Чахьан ярхла апIбиинди), дицириз (сарун) гьич (фицибкIа) гьидая адар!"
    },
    {
      "ayahNumber": 24,
      "translation": "Саб вуйинхъа, Гъиямат Йигъан чан миш гьиври пис аьзабнаккан ккудучIвуз чара абгурайирна (Женнетдиъ неззетар ктагъурайир)? Ва пиди (думу йигъан) зулумкрариз [бутпереслуйириз]: «Дадмиш апIинай [аьхир] думу [гунгьарин], учву гъазанмиш гъапIу!»"
    },
    {
      "ayahNumber": 25,
      "translation": "Гьисаб гъапIну кучIляхярси (гьаънайидар), дурар хьайиз [яшамиш шули гъахьидари] [яв халкь хьайиз гъахьидари, гьей, Гьаънайир], ва гъафну дурарихьна аьзаб, гьич гъиди кIури хиял даришвхьанди [хабарсузди]."
    },
    {
      "ayahNumber": 26,
      "translation": "Ва гъитну Аллагьди дадмиш апIуз дурарихь [думу хътругъри гъахьи халкьарихь] ужузвал дюн'яйиъ имбиди, ва, саб вуди аьзаб Аьхиратдин хъана аьхюб ву, пагь, эгер дурариз (му ляхин гьамци вуйиб сифтейиан) аьгъю гъабхьнийиш!"
    },
    {
      "ayahNumber": 27,
      "translation": "Ва магьан сарун гъахунча Учу инсанариз му Кьур'андиъ жюрбежюр меселйир [ихтилатар], дурари зикир апIбан бадали (ва ярхла шлуси хътругърайивалихьан)!"
    },
    {
      "ayahNumber": 28,
      "translation": "(Ва гъапIунча думу) Кьур'ан аьраб чIалниинди, цIакувал ктарди, ихтият апIбан бадали учву (аьзабнахьан Аллагьдин)!"
    },
    {
      "ayahNumber": 29,
      "translation": "Хура Аллагьди месела вуди жилижви [лукI] (сабйишв'инди аьхючIва эйсйири кIул'ин агъавал апIурайи), шлин гьякьнаан шерикари [дугъан эйсйири] гьюжатар апIураш (хъа думу а авара духьну, фици дурарин разиваликк ккуркьдикIа кIури), ва жвилижви, шлин кIул'ин агъавал апIураш (анжагъ) сар касди (ва агьюр фу ккундаш чакан чан эйсдиз). Барабар вуйинхъа дурар меселйириинди? (ИкибаштIан, ваъ. ГьадмутIан савайи бутпереслу шулу авара духьну ва шаклуди, хъа хъугънайир шулу инанмиш вуди ва сикинди). Гьямд ибшри (анжагъ) (сар) Аллагьдиз! Хъа хайлиндариз дурарикан [бутпереслуйирикан] аьгъдар [гьякьикьат] (гъягъбан бадали дидихъди)."
    },
    {
      "ayahNumber": 30,
      "translation": "Дугъриданра, увура (я Гьаънайир) йикIрур вува, ва, дугъриданра, дурарра йихрудар ву."
    },
    {
      "ayahNumber": 31,
      "translation": "Хъасин, дугъриданра, учву (гьей инсанар) Гъиямат Йигъан хьидичва гьюжатнаъ улихь ичв Первердигарин."
    },
    {
      "ayahNumber": 32,
      "translation": "Думу чпихьна гъюбхъан [хътругъди Кьур'андихъ Мугьяммаддихьна гьапIнайи], Алагьдин гьякьаан кучIал гъапIуртIан ва гьякь кучIалси гьисаб гъапIуртIан аьхю зулумкар фуж ву хъа? АдайкIан дарш йишв Жегьеннемдиъ хътругъдариз?"
    },
    {
      "ayahNumber": 33,
      "translation": "Хъа гъафир гьякь хьади (гафариинди ва ляхнариинди) (пайгъамбрарикан ва дурарин шилнаъди гъушдарикан) ва думу гьякь вуйибра тасдикь дапIну (думу кьабул дапIну ва дидиз барабар ляхнар дапIну), дицистар – дурар, ихтият апIурайидар ву (аьзабнахьан) (Аллагьдин)."
    },
    {
      "ayahNumber": 34,
      "translation": "Дурариз (Женнетдиъ) (хьиди) фу ккундуш, гьадму чпин Первердигарихь. Му (гьамциб ву му) – ужуб апIури гъахьидариз айи ужара,"
    },
    {
      "ayahNumber": 35,
      "translation": "марцц апIбан [кутIушвбан] бадали Аллагьи дурарикан варитIан чIуру ляхнар, дурари апIури гъахьи (дюн'яйиъ имбиди) (себеб вуди дурари апIури гъахьи туба ва гунгьарихьан ярхла хьувал), ва тувну дурариз чпинди вуйи ужара, дурари апIури гъахьибтIан ужуб [тувбан бадали дурариз Женнет]."
    },
    {
      "ayahNumber": 36,
      "translation": "ЧIяаьн дарин дарш Аллагь Чан лукIраз (валиси ва уьхрурси)? Хъа гучIар ккирчра дурари (бутпереслуйири) увуз дурарихъди [фтихъди вушра] ДугъахъдитIан савайи. Хъа алдаур Аллагьди дюзу рякълан [ургуз гъитну Чан гьидаятдихьан ярхла апIбиинди], шлихьанкIа алауз хьидар [дюзу рякъ'ин]."
    },
    {
      "ayahNumber": 37,
      "translation": "Хъа Аллагьди алаур [дюзу рякъ'ин], шлихьанкIа (гьич) алдауз хьидар. Аллагь дарин дарш варитIан заанур (ва) (Гьадму дайкIан дарш) алдабцIрувал хлиъ айир?"
    },
    {
      "ayahNumber": 38,
      "translation": "Ва (ху тувраза Узу) эгер гьерхиш уву (я Пайгъамбар) дурарихьан [бутпереслуйирихьан]: «Фуж ву халкь гъапIур завар ва жил?» – гьелбетта пиди дурари: «Аллагь». Йип (дурариз): «Фикир гъапIунчвахъа учву шлихьна илтIикIураш Аллагьдин ерина [ичв гьякалжасадарикан]: эгер ккун гъабхьиш Аллагьдиз (фицибкIа) зарал (тувуз), ккадаидиянхъа дурари (узу) Дугъан заралнаккан? Ясана, эгер ккун гъабхьиш Дугъаз (тувуз) узуз (фицибкIа) рягьмат, хъписуз [тутрувруси апIуз] хьидиянхъа дурарихьан (думу) Дугъан рягьмат?» Йип: «ЧIяаьн вузуз (анжагъ) (сар) Аллагь, шлиина тавакъу апIури шулуш тавакъу апIурайидари»."
    },
    {
      "ayahNumber": 39,
      "translation": "Йип (я Гьаънайир) (бутпереслуйириз): «Гьей, йиз халкь! Ичв дюз гъюруганси апIинай лигну ичв мумкинвалариз, (ва) дугъриданра, узура йиз дюз гъюруганси апIидиза (фици узуз амур апIураш Первердигар, гьаци). Ва багарихьди учвуз аьгъю хьидичвуз,"
    },
    {
      "ayahNumber": 40,
      "translation": "шлихьна (ухькан) гъидиш аьзаб, ужуз апIру думу (гьаму дюн'яйиъ имбиди) ва шлиин хьидиш гьаммишан аьзаб [Аьхиратдиъ]»."
    },
    {
      "ayahNumber": 41,
      "translation": "Дугъриданра, Учу гьапIунча увуз (я Гьаънайир) Китаб [Кьур'ан] инсанариз кIури гьякьлу вуйи. Хъа фуж гъушиш дюзу рякъюъди [Аллагьдин рякъюъди], думу чав бадали вуйиб (ву), хъа фуж улдугиш, улдугиди думу чав чаз къаршуди [чан заралназ]; ва уву (я Гьаънайир) дарва дурарин вакил [увкан тIалаб дапIнадар апIин дупну дурарикан хъугънайидар] (уву анжагъ ГьаънайиртIан дара Аллагьди ва рубкьурава дурарихьна увуз фу амур дапIнаш, гьадму)."
    },
    {
      "ayahNumber": 42,
      "translation": "Аллагьди кьабул апIура [адагъура] рюгьар Чан лукIарин дурар йикIурайи арайиъди [гъюб'инди аьхир дурарин уьмрин]. Хъа (рюгь), (гьелелиг) дилрибкIрайиб, (Дугъу адабгъура) думу даабхнайи вахтна. Хъа аьжал кьисмат вуйи (рюгь), дибисну гъибтра Дугъу (нивкIуъ айи вахтна) думу [гъибтрадар дидихь кьяляхъ убчIвуз жандиъ], ва [тIапIра] (жандиъ) жара (рюгь) [гьелелиг аьжал дибикIнадруб] саб фулану вахт гъяйиз [дугъан уьмрин аьхир гъяйиз]. Дугъриданра, мидиъ [рюгьяр адагъувалиъ гъакIирин ва даахнайирин] гьелбетта аятар [рябкъну вуйи субутар] фикир апIурайи инсанариз."
    },
    {
      "ayahNumber": 43,
      "translation": "Даршсан дурари [бутпереслуйири] АллагьтIан савайи (чпиз) жара (чпин гьякалжасадар) гъадагънийкIан шафааьтчйирди? Йип (дурариз) (я, Гьаънайир): «Яраб учву (дурар шафааьтчйирди гъадагъуйкIан учву кIурайиганси) дурарин хлиъ фукIа айиб адаршра, я аькьюл айидар даршра?»"
    },
    {
      "ayahNumber": 44,
      "translation": "Йип: «Аллагьдин хлиъ айиб ву вари шафааьт [гьич шлихьанкIа сарихъандикьа хъиргуз шулдар Дугъан ихтияр дарди]. Гьадгъан (хлиъ а) (вари) мал-мулк завариинра ва жилиин, хъасин (Гъиямат Йигъан) Дугъахьна кьяляхъ хъади гъидичва»."
    },
    {
      "ayahNumber": 45,
      "translation": "Ва кIваина хру вахтна (анжагъ) (ччвур) сар Аллагьдин, даккнишин абхъра Аьхиратдихъ хътругърайидарин юкIвариъ. Хъа кIваина хру вахтна Аллагьдин ерина имбудар [чпин гьякалжасадар], – магьан дурар шадну тIирхура (фицики дурарин бутпересвал барабар ву герексуз мурадариз)."
    },
    {
      "ayahNumber": 46,
      "translation": "Йип: «Я Аллагь, Халикь заварин ва жилин, Рябкъюрайир жинибра ва ашкарди вуйибра! (Жилиин) Яв лукIарин арайиъ ади гъахьи гьюжатарин гьякьнаан, Уву кьазивал апIидива»."
    },
    {
      "ayahNumber": 47,
      "translation": "Пагь, эгер зулум апIури гъахьидарин [бутпереслуйирин] (айиш) вари жилиин аликьа [вари девлетар], ва хъанара гьадмукьан гьадшвахъди сабси, гьелбетта хъюгъюйи дурар ккудучIвуз дидихъди пис (жегьеннемдин) аьзабнахьан Гъиямат Йигъандин. Ва ашкар гъабхьну [вуйиб гъабхьну] дурариз [хътругърайидариз] Аллагьдихьан вуйи [аьзаб], улубкьиди кIури хиялкьа дарапIрайиб."
    },
    {
      "ayahNumber": 48,
      "translation": "Ва ашкар гъахьну дурариз [хътругърайидариз] (Гъиямат Йигъан) (думу) пис ляхнар [хътругъувал ва Аллагьдихъ хъебебехъувал], дурари гъазанмиаш гъапIу (жилиин илимбиди), ва хътубкьну дурарихъ думу (аьзаб), цIина чпи кялхъри гъахьи."
    },
    {
      "ayahNumber": 49,
      "translation": "Ва кубкIу [гъабхьи] вахтна инсандиз зарал, думу илтIикIура Учухьинди (кюмек ккун апIури). Хъасин, туву вахтна дугъаз ниъмат Учхьан, дугъу кIура: «Му тувнайиб ву узуз аьгъюваларин гьякьнаан (Аллагьди) (узу дидиз лайикь вуйиган)». Хъа, ваъ, фицики му – футна (улубкьбиинди ашкар апIурайи фуж лукIарикан шюкюр апIрур вуш, хъа фуж хътругърайир вуш), хъа амма хайлиндариз (авамвалиъ утIугъну айиган) аьгъдар (дидкан) (ари гьадмуган имтигьян дурари ниъматси гьисаб апIура)."
    },
    {
      "ayahNumber": 50,
      "translation": "Дици кIури гъахьну (хътругъри гъахьи улматарира), дурарин улихь (гъахьи), ва гъюрхюндар дурар [хътругъри гъахьидар] (аьзабнахьан Аллагьдин) дурари гъазанмиш гъапIубди [я веледари, я девлетну]."
    },
    {
      "ayahNumber": 51,
      "translation": "Ва гъафну дурарин [цIинадин улматарикан мици кIури гъахьидарин] (аьхир) пис (ляхнарин), дурари гъазанмиш гъапIу [чпин хилариинди]. Ва зулум апIури гъахьидаринра дурарикан [кьурайшйирикан], – гъиди (аьхир) пис (ляхнарин), дурари гъазанмиш гъапIу, ва хьидар дурар думу (Дугъан аьзаб) яваш апIуз шлу гьялнаъ [хьидар кудучIвуз дидккан]."
    },
    {
      "ayahNumber": 52,
      "translation": "Яраб аьгъяди гъабхьундайкIан дурариз Аллагьди ризкь булди туври [артухъ апIури] шлуб, (Чан лукIарикан) шлиз ккундуш, гьадгъаз (имтигьян апIури, гьеле Чаз шюкюр апIурушна апIурдарш), ва хъписури шлуб [кам апIури] (ризкь) (шлинуб вушра), (имтигьян апIури, гьеле сабур апIурушна апIурдарш). Дугъриданра, мидиъ [ризкь артугъ апIбаъна кам апIбаъ] – саб вуди, аят инсанариз хъугърайи!"
    },
    {
      "ayahNumber": 53,
      "translation": "Йип (я Гьаънайир) (Узу кIурайиганси): «Гьей, лукIар Йиз, зарал тувдар нефесариз исраф апIури (хайлин вахтна гунгьар апIури гъузну), макадабтIанай умуд [миж] рягьматнакан Аллагьдин! Дугъриданра, Аллагь вари гунгьарилан хил алдабгърур ву (Чахьинди илтIикIурайидарин туба апIури, дилригди гунгьарин кьадарназ): дугъриданра, Думу – Хил алдабгърур, Рягьимлур!"
    },
    {
      "ayahNumber": 54,
      "translation": "Ва илтIикIай (гьей, инсанар) ичв Первердигарихьинди (туба апIури) ва табигъ [мютIюгъ] йихьай Дугъаз, вахт улихь учвухьна аьзаб гъяйиз, (фицики) хъасин [заб гъафи вахтна] (сарун) учвуз кюмек адар."
    },
    {
      "ayahNumber": 55,
      "translation": "Ва гъарахай варитIан ужубдихъди, гьапIнайибдикан учвуз ичв Первердигари, сифтена-сифте учвухьна аьзаб гъяйиз хабарсузди, гъядябхъруб учвуз (думу) кваин алдарди,"
    },
    {
      "ayahNumber": 56,
      "translation": "даркIбан бадали (хъасин) рюгьну [инсанди]: «Ахь, дерд-бала гъядябхъюб (узуз), узу хъебебехъри гъахьиган [жилиин] Аллагьдихъ. Ва (фицики) узу, саб вуди, вуйза (гъахьидарикан) аьлхъюри (Аллагьдин амрариин, Дугъан Китабдиин, Дугъан Гьаънайидариин ва хъугънайидариин)»."
    },
    {
      "ayahNumber": 57,
      "translation": "Ясана даркIриганси рюгьну [инсанди]: «Эгер Аллагьди алаънийиш узу (дюзу рякъ'ин), гьелбетта хьидийза узуз ихитият апIури гъахьидарикан (аьзабнахьан Аллагьдин)»."
    },
    {
      "ayahNumber": 58,
      "translation": "Ясана даркIбан (бадали) (рюгьну) [инсанди], гъябкъю вахтна чаз аьзаб (Аллагьдин) (гургутум дийибгъру Гъиямат Йигъан): «(Агь) эгер узуз тувнийиш (мумкинвал) сабсан ражну (яшамиш хьуз дюн'яйиъ), хьидийза узу марцци кIваантIан (мютIюгъ вуйидарикан Аллагьдиз)!»"
    },
    {
      "ayahNumber": 59,
      "translation": "Хъа, ваъ [кучIал апIурава]! (Фицики) гъафнийи увухьна Йиз аятар (улупурайи фу вуш дюзу рякъ), хъа уву дурар кучIларси гьисаб гъапIунва, ва такабурвалра гъапIунва [кьабул дарапIбан бадали дурар ва дурушуз дурарихъди], ва гъахьунва хътругъдарикан [кяфирарикан]."
    },
    {
      "ayahNumber": 60,
      "translation": "Хъа Аллагьдин гьякьнаан кIучлар апIури гъахьидарин машар, Гъиямат Йигъан увуз рякъидивуз кIару духьну. Яраб Жегьеннемдиъ айиб дайкIан дарш хътаркру йишв такабурвал апIури гъахьидар?"
    },
    {
      "ayahNumber": 61,
      "translation": "Ва уьрхиди Аллагьди (аьзабнахьан Жегьеннемдин) ихитият апIури гъахьидар (Дугъан аьзабнахьан), дурарин хъуркьувал себеб вуди [мурад-метлебнахъ дюн'яйиъра ва аьхиратдиъра]. КубкIидар дурарик писвал [аьзаб Жегьеннемдин гьич саб ткисибкьан], я дурар пашманра апIидар."
    },
    {
      "ayahNumber": 62,
      "translation": "Аллагь – Халикь (ву) гьарсаб шейънан, ва Думу гьарсаб шейънан вакилра ву!"
    },
    {
      "ayahNumber": 63,
      "translation": "Гьадму ву эйси ачрарин [жюлгерин] заварин ва жилин. Хъа хътругъри гъахьидарин аятарихъ Аллагьдин [аятарихъ Кьур'андин], дицистар – дурар, заралнаъ ахьдар (дюн'яйиъра ва Аьхиратдиъра)."
    },
    {
      "ayahNumber": 64,
      "translation": "Йип (бутпереслуйириз): «Яраб АллагьдизтIан савайи (хъана) фтизкIа жарабдиз ибадат апIин кIури амур апIуйкIан учву узуз, гьей авамар [бендегюрар]?»"
    },
    {
      "ayahNumber": 65,
      "translation": "Ва сарун дупна аят гьапIбиинди увузра (я Пайгъамбар) ва гьатмуну (пайгъамбраризра) яв улихь (гъахьи): «Эгер тевиш уву (Аллагьдиз) (барабарди) шерикар [нагагь уву Дугъан ерина гьич фужкIа кьабул гъапIиш аллагьси], гьелбетта яв ляхин-кар [аьмал] бедгьавайиди гъапIуб хьиди [вари яв ужудар ляхнар гьич фтинкIа ккадрудар хьиди], ва (дици гъабхьиш) чарасуз хьидива уву заралнаъ ахьдарикан (дюн'яйиъра ва Аьхиратдиъра)»."
    },
    {
      "ayahNumber": 66,
      "translation": "Аькси вуди, (анжагъ) АллагьдизтIан ибадат мапIан ва шюкюр апIрударикан йихь!"
    },
    {
      "ayahNumber": 67,
      "translation": "Ва гьяспикк ккаундар Аллагь дурари [бутпереслуйири] лазим вуйи кьадар (теври Дугъаз барабди гьякалжасадар), хъа (Дугъан аьхювал гьациб вуки), Гъиямат Йигъан вари жил (хьиди) каркаъ (Дугъан хлиъ), ва заварра (хьиди) жвар тувну Дугъу [арчул хлихъди]. Тярифлу ву Думу, ва дурари [бутпереслуйири] (Дугъахъди) теврайи шерикартIан заан ву!"
    },
    {
      "ayahNumber": 68,
      "translation": "Ва апIиди уф КIарчназ (сабпи ражари), ва алдакиди (кьюркьлин цIа кубкIу саягъ) [йихиди] завариъ айидарра [малайикарра], ва жилиин алидарра, Аллагьди (чIивиди гъитбанди) гъапIдар ктарди [сякьюдар малайикар, женнетдин гьюруперйир ва хъана жарадарра]. Хъасин сабсан ражну уф апIиди КIарчназ (чIиви апIба бадали вари дийихнайидар), ва магьан – дурар [чIиви апIбахъан] (хьиди) дийигъну, ккилигури (гьапIдикIа кIури чпикан)."
    },
    {
      "ayahNumber": 69,
      "translation": "Ва (Гъиямат Йигъан) аку хьиди жил нурнахъди Первердигарин дидин (гъафи вахтна Думу кьазивал апIуз), ва дивну хьиди китаб [гъапIу ляхнар кайи гьарурин] (гьисаб-суал апIбан бадали), ва хъади гъиди пайгъамбрар (шагьидарди чпин улматарин, гъурубкьунча кIури дурарихьна чпиз Аллагьди амур гъапIуб) ва шагьидар [бикIури гъахьи малайикар], ва гьякь апIиди дурарин арайиъ дугъривалиинди, ва дурариз зулумра апIидар [ужудар ляхнар дурарин камра апIидар, я дарапIубдихъанди дурар аьзабламишра апIидар]."
    },
    {
      "ayahNumber": 70,
      "translation": "Ва тувди бегьем хьайизкьан гьарсаб рюгьназ [инсандиз], диди гъапIубдихъанди. Ва Дугъаз [Аллагьдиз] ужуди аьгъя дурари апIурайи ляхнарикан."
    },
    {
      "ayahNumber": 71,
      "translation": "Ва хъаъди хътругъдар [кяфирар] Жегьеннемдихьна гъварч-гъварчди; ва гъафи вахтна дурар дидихьна [Жегьеннемдихьна], тIаъди гъапйир [урчар] дидин [ургуд урчIар Жегьеннемдин], ва пиди дурариз [хътругъдариз (кяфирариз)] дидин гъаравлари: «Яраб гъафундайкIан дарш учвухьна гьаънайидар (Аллагьдихьан) ичв (учвкан), урхури учвуз аятар ичв Первердигарин (Дугъу гьаъну гъахьи учвуз) ва вахт улихь хабар дебккри алахъидичва кIури му йигъахъди?» Пиди дурари: «Ав, (гъафунчухьна ва вахт улихь хабарра дебккунчуз)». Хъа амма чарасуз вуйиб ву [дигиш шлуб дар] гаф (тувнайи Аллагьди) аьзабламиш апIидиза дупну хътругъдар [кяфирар]! [Гаф тувну Аллагьди аьзабламиш апIидиза дупну хътругъдар [кяфирар], хъа Аллагь Чав тувнайи гаф чIюбгърурра дар]."
    },
    {
      "ayahNumber": 72,
      "translation": "Ва пиди хътругъдариз [кяфирариз]: «УчIвай гъапйириъ [урчIариъ] Жегьеннемдин, ва (хьидичва) душваъ гъузну гьаргандиз». Пагь (фукьан) кфир йишв даринхъа такабурарин утагъ!"
    },
    {
      "ayahNumber": 73,
      "translation": "Ва ихтият апIури гъахьидар (аьзабнахьан) чпин Первердигарин, алаиди рякъ'ин Женнетдихьна гъварч-гъварчди. Ва гъафи вахтна дурар дидихьна [Женнетдихьна], тIаъди гъапйир [урчар] дидин, ва пиди дурариз [дуфнайидариз] дидин гъаравлари [малайикари]: «Саламун аьлайкум! (Гъит) ужуди гъузричву! УчIвай (Бахтнан Утагъдиъ) (ва хьидичва душваъ) гъузну гьаргандиз!»"
    },
    {
      "ayahNumber": 74,
      "translation": "Ва (гъябкъю вахтна чпиз гьязур дапIнайиб Женнетдиъ), пиди дурари [хъугъну гъахьидари]: «Гьямд ибшри Аллагьдиз, Чав туву гаф тамам гъапIу ва ирсси учуз (женнетдин) жил туву. Хьидича учуз ккуни йишваъ яшамиш шули Женнетдиъ». Ва пагь фукьан успагьиб даринхъа [Аллагь бадали] жафа зигури гъахьидарин ужара!"
    },
    {
      "ayahNumber": 75,
      "translation": "Ва рякъидивуз увуз (я Пайгъамбар) малайикар, тяриф апIурайи чпин Первердигарин, илтIикIну гургутум Аьршдилан (Аллагьдин), Дугъаз гьямд апIури. Ва гьякь апIиди дурарин арайиъ дугъривалиинди (дурарикан сасдар тIаъди Женнетдиъ, хъа сасдарса – Жегьеннемдиъ), ва пиди (хъугъну гъахьидари): «Гьямд ибшри Аллагьдиз, Первердигариз аьламарин!»"
    }
  ]
}

