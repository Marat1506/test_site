{
  "suraNumber": 72,
  "suraName": "Жинар",
  "ayahs": [
     {
      "ayahNumber": 0,
      "translation": "Аллагьдин ччвурналан Мяргьяматлу, Рягьимлу!"
    },
    {
      "ayahNumber": 1,
      "translation": "Йип (я, Пайгъамбар) (яв улматдиз): «Ашкар гъапнийи узуз (Аллагьди), сякьюдар жинариз гъеебхьуб (урхурайи Кьур’ан) (ва ебхьбиинди хъугъну кIури дурар дидихъ), ва хъасин гъапну дурари [жинари] (чпин халкьдиз): «Дугъриданра, гъеебхьунчуз учуз аьжайиб Кьур’ан,"
    },
    {
      "ayahNumber": 2,
      "translation": "улупурайи дюз рякъ. Ва учу [жинар] хъугъунча дидихъ [Кьур’андихъ], ва (сарун) зат ва гьич фужкIа тевурдарча барабарди ич Первердигарихъди (Аллагьдихъди) [гьич фужкIа, АллагьтIан савайи, первердигарси гьисаб апIурдарча]."
    },
    {
      "ayahNumber": 3,
      "translation": "Ва (гьацира учу кIул’ин бисурача), Думу [Аллагь] – лап заан ву ич Первердигарин гьяйбатлувал! – гъадагъундар Дугъу Чаз я хпир, я бай."
    },
    {
      "ayahNumber": 4,
      "translation": "Ва (гьацира учу кIул’ин бисурача), гъапиб ахмакьри учкан [жинарикан] (ав Иблисди) хай даршлуб Аллагьдикан (Дугъаз хпирна бай а кIури)."
    },
    {
      "ayahNumber": 5,
      "translation": "Ва (гьацира учу кIул’ин бисурача), учу фикир апIури гъахьиб, апIидар кIури инсанари ва жинари Аллагьдикан кучIал (ари гьадмуган хъугъунча учу [жинар] думу ахмакьрихъ [Иблисдихъ])."
    },
    {
      "ayahNumber": 6,
      "translation": "Ва (гьацира учу кIул’ин бисурача), илтIикIури гъахьиб кюмек ккун апIури жинарикан вуйи жиларихьна инсанарикан вуйи жилар, хъа дурари [жинари] (анжагъ) артугътухътIан апIури гъахьундар дурарин [инсанарин] (юкIвариъ айи) гучI’вал."
    },
    {
      "ayahNumber": 7,
      "translation": "Ва (гьацира учу кIул’ин бисурача), дурари [хътругърайи инсанари] фикир апIури гъахьиб, учву фикир гъапIиганси (гьей, жинар), Аллагьди зат саркьан чIиви апIидар кIури (йихбахъан)."
    },
    {
      "ayahNumber": 8,
      "translation": "Ва (гьацира учу кIул’ин бисурача), учу [жинар] куркIуб завук (аьдат вуйиганси, хъебехъбан бадали малайикарин гафар-чIаларихъ), хъа (му ражари, гьапIуз хъюгъю вахтна Кьур’ан) учуз гъябкъюнчуз думу [зав] абцIнайиб кьувватлу гъаравларихъди [малайикарихъди] (зав уьбхюрайи вари терефарихъанди) ва (йивурайи) (ялавлуди ургурайи) хядар (завун багахь шулайидариз)."
    },
    {
      "ayahNumber": 9,
      "translation": "Ва (гьацира учу кIул’ин бисурача), (мукьан ккагьдизра) дусри гъахьиб учу дидин [завун] гъирагъдихъ дусру йишв’ин, хъебехъбан бадали (душваъ гъябгъюрайибдихъ). Хъа гьамус хъебехъурайириз бихъруб, ялавлуди убгурайи хяд [гъван] ву (ккатIахьури йивурайи дугъаз малайикари, ва кIубкIур ургру)."
    },
    {
      "ayahNumber": 10,
      "translation": "Ва (гьацира учу кIул’ин бисурача), учуз аьгъдарди гъабхьиб, тувуз ккундайиб жилиин алидариз [жилиин али агьалйириз] зарал вуш, ясана гьауз ккун гъабхьнуш дурарин Первердигариз дурар дюз рякъюъди."
    },
    {
      "ayahNumber": 11,
      "translation": "Ва (гьацира учу кIул’ин бисурача), ич [жинарин] арайиъ (айиб) дуруслуйирра [ихтият апIурайидарра ва намус уьбхюрайидарра], ва ич арайиъ дурартIан ужузарра а [гуннагькрар ва кяфирар]; (ва) учу вуйча (терефкрар) жюрбежюр рякъярин."
    },
    {
      "ayahNumber": 12,
      "translation": "Ва (гьацира учу кIул’ин бисурача), учу фикир апIури гъахьиб, хьидачхьан кIури зат цIиб апIуз Аллагьдин (кьудрат) жилиин, ва гьергну кIури затра цIиб апIуз хьидачхьан кIури Дугъан (аьзаб) [инанмиш вуйча ккудудучIвруб аьзабнаккан Аллагьдин]."
    },
    {
      "ayahNumber": 13,
      "translation": "Ва (гьацира учу кIул’ин бисурача), гъеебхьу вахтна учуз гьидаятнакан [Кьур’андикан], учу хъугъубра дидихъ (думу Аллагьдихьан вуйи гьякь вуйибдихъ); хъа хъугъуриз Первердигарихъ чан, дицириз гучIури хьидар я кам апIур дупну (чан дуруслу [ужудар] ляхнар), я пис зулмихьан (артугъ апIур дупну чан чIуру ляхнар)."
    },
    {
      "ayahNumber": 14,
      "translation": "Ва (гьацира учу, жинари, кIул’ин бисурача), ич арайиъ айиб мусумнарра (вари терефарихъанди мютIюгъ вуйи) (Аллагьдиз), ва ич арайиъ айиб улдугнайидарра; хъа мусурмнар гъахьидар (вари терефарихъанди мютIюгъ вуйи) (Аллагьдиз), дицистар гъушну дюз рякъюъди,"
    },
    {
      "ayahNumber": 15,
      "translation": "хъа улдугнайидарикан кIуруш, дурар хьиди гакIвларди Жегьеннемдиз»."
    },
    {
      "ayahNumber": 16,
      "translation": "Ва (йип, я Пайгъамбар, яв улматдиз): «Эгер дурар [хътругърайи жинар ва инсанар] хъичIихнийиш дюзвалихъан рякъюъ (диндин ва мютIюгъ вуйи Аллагьдиз), Учу (кIура Аллагьди), штухъди тухъ апIуйча дурар бегьемди,"
    },
    {
      "ayahNumber": 17,
      "translation": "имтигьян апIбан бадали дурар дидихъди (гьеле шюкюр апIурушна апIурдарш дарари Аллагьдиз); хъа гьидицурайир зикрихьан чан Первердигарин, ккитди Дугъу [Аллагьди] аьгь апIуз даршлу аьзабнакк (дюн’яйиъра ва Аьхиратдиъра)."
    },
    {
      "ayahNumber": 18,
      "translation": "Ва (йип, я Пайгъамбар, яв улматдиз): «(Вари) мистар (ву) (анжагъ) Аллагьдиндар, гьадмуган Аллагьдизси гьич саризкьан магараганай дюаь апIури!"
    },
    {
      "ayahNumber": 19,
      "translation": "Ва (йип, я Пайгъамбар, яв улматдиз): «Гъудужву вахтна Аллагьдин лукI [Мугьяммад пайгъамбар], илтIикIури Дугъахьинди [Аллагьдихьинди] (дюаь апIури) [гъудган апIурайи вахтна], дурар [жинар] (гьадму гъиямат уч гъахьнийи) цIибсан имийиш гургутум илтIитIикIди имийи дугълан [Пайгъамбрилан] улурсури сарсариин (гъеебхьубси урхурайи Кьур’ан)."
    },
    {
      "ayahNumber": 20,
      "translation": "Йип (я, Пайгъамбар) (думу кяфирариз): «Узу илтIикIураза дюаь апIури (анжагъ) йиз первердигарихьинди ва теврадарза Дугъахъди шерик вуди гьич фужкIа»."
    },
    {
      "ayahNumber": 21,
      "translation": "Йип (я, Пайгъамбар) (бутпересариз): «Йиз ихтиярнаъ айиб дар я учвузди кIуру зарал [думу узхьан ярхла апIуз шлуб дар], я дюз рякъ [думу узхьан учвуз тувуз шлуб дар]»."
    },
    {
      "ayahNumber": 22,
      "translation": "Йип (дурариз): «Дугъриданра, уьрхюрдар узу Аллагьдихьан [Дугъан аьзабнахьан] шликIа (эгер узу хъебрекъиш Дугъахъ), ва узуз бихъидар Дугъхьан гьитIикIру (жин шлу) йишв»."
    },
    {
      "ayahNumber": 23,
      "translation": "Йип дурариз, я, Пайгъамбар: «Учвузди кIуруб йиз ихтиярнаъ гьич фукIа адар, анжагъ Аллагьди субут апIурайибна ва Дугъу гьапIрайиб ктарди. Хъа хъебрекъуриз Аллагьдихъ ва Дугъан пайгъамбрихъ [гьидицуриз Дугъан диндихьан ва Гьюкмихьан], дугъриданра, (гьязур дапIна) ялав Жегьеннемдиъ, наан хьидиш дурар [кяфирар] даимлугъ."
    },
    {
      "ayahNumber": 24,
      "translation": "(Бутпересар ва кяфирар хьиди удукьну Гьаънайирихъди Аллагьдин) гьелелиг дярябкъкьан гагьди чпиз [бутпересариз, кяфирариз] (аьзаб), тувнайи гаф дурариз (жилиин илимбиди), ва (ва дурариин улубкьу вахтна аьзаб) аьгъю хьиди дурариз [бутпересариз], фужар [иманагьлийирикан ясана кяфирарикан] зяифкрар вуш кюмекчйириинди ва (шлин) (кюмекчйирин) кьадар цIиб вуш [думу вахтна бутпересариз гьич шликIа кюмек апIидар]."
    },
    {
      "ayahNumber": 25,
      "translation": "Йип (я, Пайгъамбар) (думу бутпересариз): «Узуз аьгъдарзуз, учвуз гаф тувнайиб багарихь хьаш [гъи-закур улубкьруб вуш], ясана йиз Первердигари дидиз вахт дебккнаш»."
    },
    {
      "ayahNumber": 26,
      "translation": "(Фицики Думу [Аллагь]) – Аьгъюр жиниб; ва Дугъу гьич саризкьан ашкар апIури шулдар [аьгъю хьуз гъитри шулдар] Чан жиниб,"
    },
    {
      "ayahNumber": 27,
      "translation": "Чан разиваликк ккуркьнайи (пайгъамбрарси) гьаънайидариз ктарди, ва думу вахта Дугъу хъитра [гьаънайирин] улихьра ва кьяляхъра гъаравлар [малайикар] (уьрхюри шлу думу вари терефарихъанди),"
    },
    {
      "ayahNumber": 28,
      "translation": "аьгъю хьпан бадали дугъаз [Гьаънайириз], дурари [улихьди гъафи пайгъамбрари] хътапIу рисалантнакан чпин Первердигарин. Ва вари гьадрарихь [малайикарихь ва гьаънайидарихь] хьайиб Гьадгъан [Аллагьдин] хатIнаъ а, ва гьисабназ гъадабгъна Дугъу гьарсаб шейъ [аьгъя дурарин кьадар ва гьисабназ гъадагъна вари]."
    }
  ]
}
