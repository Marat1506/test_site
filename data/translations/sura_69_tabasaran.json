{
  "suraNumber": 69,
  "suraName": "Гьякь вуйиб",
  "ayahs": [
    {
      "ayahNumber": 0,
      "translation": "Аллагьдин ччвурналан, Мяргьяматлу, Рягьимлу!"
    },
    {
      "ayahNumber": 1,
      "translation": "«Гьякь вуйиб» («КкудучIвуз даршлуб») [Гъиямат йигъ]!"
    },
    {
      "ayahNumber": 2,
      "translation": "Фу ву (думу) дициб «Гьякь вуйиб» («КкудучIвуз даршлуб») [Гъиямат йигъ]?"
    },
    {
      "ayahNumber": 3,
      "translation": "Хъа увуз аьгъянуз (я, Пайгъамбар), фу вуш (думу) дициб «Гьякь вуйиб» («КкудучIвуз даршлуб») [Гъиямат йигъ]?"
    },
    {
      "ayahNumber": 4,
      "translation": "Самударира [Салигь пайгъамбрин халкьдира], ва аьдарира [Гьуд пайгъамбрин халкьдира] гьисаб гъапIну кучIалси «Къурхуллу (Йигъ)» [хъугъундар Гъиямат Йигъахъ]."
    },
    {
      "ayahNumber": 5,
      "translation": "Ва самудар тIанкь гъапIнийи гъирагъдилан гъапIу чIигъну."
    },
    {
      "ayahNumber": 6,
      "translation": "Хъа аьдар тIанкь гъапIнийи аязлу кулки (микIлу), гъати."
    },
    {
      "ayahNumber": 7,
      "translation": "Дугъу [Аллагьди] тувну дидиз [микIлаз] гьюкум дурарин кIул'ин ургуд йишвандинна ва миржид йигъандин арайиъ хъайи-хъайиси [зат хътадабтIди], ва рякъюравуз увуз душваъ гъирмиш духьнайи адмийир, дутIну дахьнайи нахилин (гьарарин) танарси."
    },
    {
      "ayahNumber": 8,
      "translation": "Ва рябкъюрайиб анузхъа увуз фукIа дурарикан имбиди?"
    },
    {
      "ayahNumber": 9,
      "translation": "Ва апIури гъахьну гунгьар Фяряуьндира, ва думу хьайиз ади гъахьидарира, ва маш кIанакк гъахьидарира [гъулар-хулар, ЛутI пайгъамбри дяъват апIури гъахьи]."
    },
    {
      "ayahNumber": 10,
      "translation": "Ва хъебехъундар дурар гьаънайирихъ Первердигари чпин (дурарихьна гьаъну гъахьи) [Фяряуьн хъпехъундар Мусайихъ, маш кIанакк гъапIу гъулар-хулар ЛутI пайгъамбрихъ] ва гъидисну Дугъу [Аллагьди] дурар дисбиинди яманди [инсафсузди аьзабламиш гъапIну]."
    },
    {
      "ayahNumber": 11,
      "translation": "Дугъриданра, Учу (кIура Аллагьди), улубчIвуз хъюгъю вахтна шид, хъаунча учву [ичв акьрабар (аьхю абйир-бабар)] шит'ин улюбхнайи [гимийиъди],"
    },
    {
      "ayahNumber": 12,
      "translation": "думу [шид алапIувал] учвуз (гьей, инсанар) зикирси апIбан бадали, ва иб тувну дидихъ хъпехъурайири кIваинди гъибтбан бадали."
    },
    {
      "ayahNumber": 13,
      "translation": "Ва уф гъапIу вахтна КIарчназ анжагъ саб ражну, [[Исрафили уф апIиди кIарчназ, хъасин махлукьарин рюгьяр учIвди рякъюъ аьхиримжи вуди гьялназ дуфнайи жанарихьна. Гьарсаб рюгь убчIвди чанди вуйи жандиъ, ва хъасин вари инсанар дийигъиди улихь Первердигарин аьламарин.]]"
    },
    {
      "ayahNumber": 14,
      "translation": "ва гъахиди (за дапIну) жил ва дагълар, ва илтIикIиди (дурар) бишируг диз [тузраз] сабишв'инди, –"
    },
    {
      "ayahNumber": 15,
      "translation": "ва думу йигъан улубкьиди Вакьиаь [Гъиямат Йигъ],"
    },
    {
      "ayahNumber": 16,
      "translation": "ва завра хьибди ппаттар, ва хьибди думу [зав] думу йигъан бушди."
    },
    {
      "ayahNumber": 17,
      "translation": "Ва малайикарра (хьиди дийигъну) гъирагъарихъ дидин [завун], ва миржири (аьхю малайикари) гъабхиди Аьрш Первердигарин яв за дапIну чпин кIул'ина."
    },
    {
      "ayahNumber": 18,
      "translation": "Думу йигъан [Гъиямат йигъан] хьидичва учву (гьей, инсанар) дерккну (улихь Аллагьдин) (гьисаб-суал дапIну, жазаламиш апIбан бадали), ва гьич сабкьан жиниб гъубзидар (улихь Дугъан) ашкар дархьиди."
    },
    {
      "ayahNumber": 19,
      "translation": "Хъа чан (уьмриъ гъапIу ляхнар-карар дидикIнайи) китаб арчул хлиз туврурин гьякьнаан кIуруш, пиди дугъу (шадвалиан): «Магьан учвуз, урхай йиз китаб!"
    },
    {
      "ayahNumber": 20,
      "translation": "Фицики дугъриданра узу (дюн'яйиин илимбиди) фикир гъапIнийза, йиз гьякь-гьисабнакан»."
    },
    {
      "ayahNumber": 21,
      "translation": "Ва думу (хьиди) уьмриъ рази вуйи,"
    },
    {
      "ayahNumber": 22,
      "translation": "ягъли (женнетдин) багъдиъ,"
    },
    {
      "ayahNumber": 23,
      "translation": "наан хьидиш мейва-йимиш эбхну исди (женнетагьлийирихьна)."
    },
    {
      "ayahNumber": 24,
      "translation": "(Ва пиди дурариз): «ИпIинай ва убхъай ктабгъури неззет, гъапIубдихъанди учву мукьан ккагьдиз ккудушу йигъари [дюн'яйиин илимбиди]!»"
    },
    {
      "ayahNumber": 25,
      "translation": "Хъа чан (уьмриъ гъапIу ляхнар дидикIнайи) китаб гагул хлиз туврурин гьякьнаан кIуруш, дугъу (дерднаан) пиди: «Агь, эгер узухьна (затра) тувундайиш йиз китаб!"
    },
    {
      "ayahNumber": 26,
      "translation": "Ва (гьичра) узуз аьгъю гъабхьундайиш, фициб вуш йиз гьякь-гьисаб!"
    },
    {
      "ayahNumber": 27,
      "translation": "Агь, эгер му [аьжал] вуйиш аьхиримжиб [гъузруси дидин кьяляхъ чIиви дархьиди]!"
    },
    {
      "ayahNumber": 28,
      "translation": "Ккадаундар узу (аьзабнаккан Аллагьдин) йиз девлетну."
    },
    {
      "ayahNumber": 29,
      "translation": "Гъудубгну узхьан йиз султIанвал [йиз гьюкум] (ва гъузну узу сарди, ужуз духьну)!»"
    },
    {
      "ayahNumber": 30,
      "translation": "(Ва пиди Аллагьди малайикариз): «Дисай думу ва йитIай (рукьан гъандаларихъди)!"
    },
    {
      "ayahNumber": 31,
      "translation": "Хъасин Жегьеннемдиъ ургай думу кипну цIа (даимлугъ)!"
    },
    {
      "ayahNumber": 32,
      "translation": "Хъасин алаай думу зунжриин ургцIур хъуршларин ярхишин али!"
    },
    {
      "ayahNumber": 33,
      "translation": "Фицики дугъриданра, думу (дюн'яйиъ имбиди) хъугъундар Аллагьдихъ Аьхю,"
    },
    {
      "ayahNumber": 34,
      "translation": "ва (чавра уьлин кьацI гьивундар) (ва) юкIв капIундар (имбударикра) уьлин кьацI гьивруси касибриз (ипIуз уьлин кьацI адруриз)."
    },
    {
      "ayahNumber": 35,
      "translation": "Ва адар дугъан [думу хътругърайирин] гъи [Гъиямат йигъан] мушваъ багахьлу (уьрхюз шлур думу аьзабнахьан Аллагьдин),"
    },
    {
      "ayahNumber": 36,
      "translation": "ва адар тIяаьмра [ипIрубра], чиркин тIан савайи (удубчIвурайи жегьеннемагьлийирин жанариан),"
    },
    {
      "ayahNumber": 37,
      "translation": "гьич сарикьан ипIури даршлуб, (инкар вуйи) гуннагькраритIан [кяфираритIан] савайи»."
    },
    {
      "ayahNumber": 38,
      "translation": "Хъа ваъ! [Дар учву кIурайиганси ва фикир апIурайиганси, я, кяфирар] (Узу, Аллагь) ху тувраза учвуз рябкъюрайибдииндира (халкь дапIнайибдикан),"
    },
    {
      "ayahNumber": 39,
      "translation": "ва учвуз дярябкърайибдииндира!"
    },
    {
      "ayahNumber": 40,
      "translation": "Дугъриданра, думу [Кьур'ан] — саб вуди, гафар ву (хьади гъюрайи) (Аллагьдихьан) гьаънайири [расули] керимлу (Мугьяммадди ясана Джабраили)!"
    },
    {
      "ayahNumber": 41,
      "translation": "Ва дурар [гафар Кьур'андин] дар шаирин гафар (учву учвкан кадагъну кIурайи). Пагь, фукьан цIибдитIан учву хъугъраданчвахъа!"
    },
    {
      "ayahNumber": 42,
      "translation": "Ва дурар [гафар Кьур'андин] дар гафар фахрайин. Пагь, фукьан цIибдитIан учву зикир апIураданчвахъа!"
    },
    {
      "ayahNumber": 43,
      "translation": "(Думу [Кьур'ан]) – (ву) Дуфнайиб Первердигарихьан аьламарин (Мугьяммад пайгъамбрихьна)."
    },
    {
      "ayahNumber": 44,
      "translation": "Хъа эгер дугъу [Мугьяммад пайгъамбри] гъапнийиш Учкан [къаршуди Аллагьдиз] фицдаркIа (кучIлин) гафар,"
    },
    {
      "ayahNumber": 45,
      "translation": "дисуйча Учу думу (Пайгъамбар) арчул хилхъал (ясана дисидийча думу ижмиди),"
    },
    {
      "ayahNumber": 46,
      "translation": "хъасин кьюб кьатI апIидийча Учу дугъан кIван таб (ва йикIидийи думу),"
    },
    {
      "ayahNumber": 47,
      "translation": "ва учвкан гьич шлихьанкIа ярхла апIуз хьидайи дугъхьан (Ич аьзаб)."
    },
    {
      "ayahNumber": 48,
      "translation": "Ва дугъриданра, думу [Кьур'ан] – зикир ихтият апIурайидариз (аьзабнахьан Аллагьдин) [тамам апIури Дугъан амрар ва ярхла шули Дугъу гьярам дапIнайибдихьан]!"
    },
    {
      "ayahNumber": 49,
      "translation": "Ва фицики дугъриданра, Учуз саб вуди аьгъячуз, (гьей, инсанар) ичв арайиъ [Кьур'ан] кучIалси гьисаб апIурайидарра [кяфирарра] айиб."
    },
    {
      "ayahNumber": 50,
      "translation": "Ва, дугъриданра, кяфирариз, думу [хътругърайивал Кьур'андихъ] (Гъиямат йигъан) (илтIибкIиди) бахтсузвализ."
    },
    {
      "ayahNumber": 51,
      "translation": "Ва, дугъриданра, думу [Кьур'ан] – якьинтIан гьякь ву."
    },
    {
      "ayahNumber": 52,
      "translation": "АпIин тяриф ччвурнан Первердигарин яв Аьхю!"
    }
  ]
}