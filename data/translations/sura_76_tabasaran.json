{
  "suraNumber": 76,
  "suraName": "Инсан",
  "ayahs": [
    {
      "ayahNumber": 0,
      "translation": "Аллагьдин ччвурналан Мяргьяматлу, Рягьимлу"
    },
    {
      "ayahNumber": 1,
      "translation": "Яраб гъубшундайкIан дарш, инсан кIурур мялум дарди гъабхьи вахт?"
    },
    {
      "ayahNumber": 2,
      "translation": "Дугъриданра, Учу халкь гъапIунча инсан литIникан, кибикьнайи (шми), имтигьян апIури думу (ккуркьубси думу яшнакк) (илитIури дугъ'ин фарзар), ва гъапIунча думу (гьаддиз бадали) ебхьрурси (ва) рябкърурси."
    },
    {
      "ayahNumber": 3,
      "translation": "Дугъриданра, Учу хъаунча думу [инсан] рякъюъди [улупунча ва гъаврикк ккаунча ужубдинна харжибдин] (хъасин дугъу, чав ктабгъиди рякъ, ва хьиди) ясана шюкюр апIрур, ясана кяфир."
    },
    {
      "ayahNumber": 4,
      "translation": "Дугъриданра, Учу гьязур дапIнача кяфирариз зунжрар (хъитIну дурар хъчIюрхбан бадали Жегьеннемдихьна), (хилар, ликар йитIуз кIури) рукьар ва цIа (фтиъ дурар ургури гъуздиш даима)."
    },
    {
      "ayahNumber": 5,
      "translation": "Дугъриданра, рябатлуйири [Аллагьдиз мютIюгъди гъахьидари] убхъури хьиди (Женнетдиъ) (чяхир) каъсайиан, кафурихъди кибикьнайи [варитIан ицци ниъ хъайи]."
    },
    {
      "ayahNumber": 6,
      "translation": "(Ва удубчIвура думу шараб) булгъиан, (гунгьарихьан ихтият апIури гъахьи) Аллагьдин лукIари убхъури шлу, ахмиш хьуз гъибтри дидихь (чпиз наанди ккундуш, гьадинди)."
    },
    {
      "ayahNumber": 7,
      "translation": "Дурари (дюн'яйиъ имбиди) тамам гъапIну туву гаф (мютIюгъ шулча дупну тувуб Аллагьдиз) ва гучIуйи Йигъхьан, фтин писвал вуш тарабгъруб (варидариина, анжагъ Аллагьди хил алдабгъдариина ктарди)."
    },
    {
      "ayahNumber": 8,
      "translation": "Ва дурари динж гъапIнийи ипIрубдихъди, дилригди (жвуван игьтияжназ) ва дидихьна вуйи ккунивализ, касибра, йитимра ва йисирра:"
    },
    {
      "ayahNumber": 9,
      "translation": "(Ва кIуйи дурари чпи-чпикди): «Фицики учу динж апIурача учву (учвуз уьлин кьацI гьиврача) [анжагъ] Аллагь бадали [Дугъан разивал бадали] (ва умуд кивну Дугъан ужарайик); ккун апIурадарча учу учвкан я гьякъи, я шюкюр апIуб [тярифар апIуб]!"
    },
    {
      "ayahNumber": 10,
      "translation": "(Ва апIурача учу думу, фицики) дугъриданра, учуз гучIурчуз ич Первердигарихьан [Аллагьдихьан] мучIу ва къурхуллу йигъандин [Гъиямат Йигъандин]."
    },
    {
      "ayahNumber": 11,
      "translation": "Ва гъюрхну дурар Аллагьди (дидхьан) писвалихьан думу йигъандин ва тувну дурариз ишигъ ва шадвал."
    },
    {
      "ayahNumber": 12,
      "translation": "Ва тувну Дугъу дурариз сабур апIбанди, (женнетдин) багъ ва пекдин парча."
    },
    {
      "ayahNumber": 13,
      "translation": "(Дусну) гьачIарккну (дабалгнайишв'ин) дахъру йишв'ин, рябкъидар дурариз душваъ [Женнетдиъ] я ригъ [аьгь апIуз даршлу манишин], я аяз."
    },
    {
      "ayahNumber": 14,
      "translation": "Ва (хьиди) багахьди дурарихьна сирин дурарин [женнетдин гьарарин], ва мейва-йимишра вари мютIюгъ апIиди дурариз."
    },
    {
      "ayahNumber": 15,
      "translation": "Ва хьиди илдицури дурарилан (жигьил гъаравашар) (марцци) арсран гажнарна гьамглин гъаб-гъажагъ хьади –"
    },
    {
      "ayahNumber": 16,
      "translation": "гьамглин (дапIнайи) арсракан, деерцнайи (дюзу) уьлчмейиинди."
    },
    {
      "ayahNumber": 17,
      "translation": "Ва (гьацира) тувди дурариз душваъ [Женнетдиъ] каъсайиан (чяхир), кибикьнайиб зенжефилихъди,"
    },
    {
      "ayahNumber": 18,
      "translation": "душвавъ (айи) «Саль сабиль» кIуру булгъиан."
    },
    {
      "ayahNumber": 19,
      "translation": "Ва хьиди дурарилан илдицури (гъараваш'вал апIури дурарин) даима вуди жигьил гъабанар. (Ва дурар гьацдар вуки), эгер гъяркъиш увуз дурар, (дурарин уччвушнаан) хиял шулив, дурар тарабгънайи гевгьриз ухшар ву кIури."
    },
    {
      "ayahNumber": 20,
      "translation": "Ва гъябкъю вахтна увуз (гьар фуну йишв вушра Женнетдиъ), рябкъидивуз душваъ аьхю мулкна ва (гьациб) неъмат (шикиллу апIуз даршлу)."
    },
    {
      "ayahNumber": 21,
      "translation": "Дурариин (хьиди) чру палтар сундусдиканна ва парчайикан вуйи. Ва (хьиди) дабалгну дурар кулихарихъди арсран (хлихъ хъаъру), ва убхъуз гъитди дурарин Первердигари дурарихь марцци шараб [пиян дарапIру]."
    },
    {
      "ayahNumber": 22,
      "translation": "(Ва пиди дурариз): «Дугъриданра, му учвуз вуйи гьякъи ву (ичв дин-тIяаьтнахъанди ва ужудар ляхнарихъанди), ва ичв чалишмиш'валарихъанди учвуз аферин мялум апIиди (Аллагьди)!»"
    },
    {
      "ayahNumber": 23,
      "translation": "Дугъриданра, Учу гьапIунча увуз (я, Пайгъамбар) Кьур'ан пай-пайди [лигну гьарсаб дюшюшдиз]."
    },
    {
      "ayahNumber": 24,
      "translation": "Сабур апIин адабгъайиз къарар яв Первердигари ва мютIюгъ махьан [гьич шлизкIа] дурарикан [инсанарикан], я гуннагькриз ясана кяфириз!"
    },
    {
      "ayahNumber": 25,
      "translation": "Ва (гьаммишан) мелзниин гъибт ччвур яв Первердигарин [Аллагьдин] [зикир апIури] гвачIнинра, ва хябяхъганра [ригъ ккабхъайиз],"
    },
    {
      "ayahNumber": 26,
      "translation": "ва йишвнура (абг вахт гъудгнариз); ва апIин сужда [йив йишваъ кIул] улихь Дугъан [Аллагьдин] ва тяриф апIин Дугъан (cуннат-гъудгнар апIури) ярхи йишвди [гьацIишвари]!"
    },
    {
      "ayahNumber": 27,
      "translation": "Дугъриданра, дурар [бутпереслуйир] юкIв алидар ву аьжалиин [яшайишдиин] (ва машгъулра духьна дид'ин) ва гъибтра чпин кьяляхъ Гъагъи йигъ [Гъиямат Йигъ]."
    },
    {
      "ayahNumber": 28,
      "translation": "(Гьаз гъафилди илтIикIурайкIан бутпереслуйир чпин Первердигарихьинди, фицики) Учу халкь гъапIунча дурар ва мюгькам гъапIунча дурарин гьендемар ва дюгьюбар (бакьмакьар), хъа эгер Учуз ккун гъабхьиш, гьюдюхюрча дурар ухшар вуйидарихъди дурариз [дурарин йишв'ина хъади гъюрча жарадар, мютIюгъ вуйидар чпин Первердигариз]."
    },
    {
      "ayahNumber": 29,
      "translation": "Дугъриданра, му [му Сура] ву зикир, хъа ккунири (мурад-метлебнахъ хъуркьуз дюн'яйиъра ва Аьхиратдиъра), ктабгъиди чан Первердигарихьна вуйи рякъ [хъугъди Дугъахъ ва Дугъаз мютIюгъ хьиди]."
    },
    {
      "ayahNumber": 30,
      "translation": "Хъа ккун хьидар учвуз (дюзу рякъюъди гъягъюз), думу ккун дархьикьан ккагьди Аллагьдиз, – дугъриданра, Аллагь – аьгъюр (гьял Чан лукIарин), (ва) гьякимлур (дурар кIулиъ гъахуз шлур)!"
    },
    {
      "ayahNumber": 31,
      "translation": "ТIаъра Дугъу Чан рягьматнаъ фуж ккундуш, гьадму (иманлу апIури ва хъасин Женнетдиъ тIаъри), хъа зулумкрариз [дерккнайи сяргьятарилан улдучIвурайидариз] Дугъу гьязур дапIна (Аьхиратдиъ) аьгь апIуз даршлу аьзаб [Жегьеннем]."
    }
  ]
}

