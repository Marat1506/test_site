{
  "suraNumber": 70,
  "suraName": "Мягьражар",
  "ayahs": [
     {
      "ayahNumber": 0,
      "translation": "Аллагьдин ччвурналан Мяргьяматлу, Рягьимлу!"
    },
    {
      "ayahNumber": 1,
      "translation": "Ккун гъапIну (сар) ккун апIурайири [cар бутпересди] улубкьуз ккайи аьзаб, (улубкьри кIури чаин ва чан халкьдиин)."
    },
    {
      "ayahNumber": 2,
      "translation": "(Гьаз вуйкIан дугъан аьзаб ккун дапIну, гьацира улубкьуз ккайиб) кяфирариин (Гъиямат Йигъан), (я думу) (сарун) шлихьанкIа хътапIузра шлуб дар"
    },
    {
      "ayahNumber": 3,
      "translation": "вуйиб Аллагьдихьан, Эйсийихъан мягьражарин [заанвалин ва тярифнан]."
    },
    {
      "ayahNumber": 4,
      "translation": "КкудучIвура малайикар ва Рюгь [Джабраиль малайик] Дугъахьна [Аллагьдихьна] сад йигъандин арайиъ, фтин манзил [ара] (барабар вуш) (дюн’яйин гьисабариинди) хьцIурагъзур йисаз."
    },
    {
      "ayahNumber": 5,
      "translation": "Сабур апIин (я, Пайгъамбар) сабурниинди уткан –"
    },
    {
      "ayahNumber": 6,
      "translation": "(фицики) дугъриданра дурариз [хътругърайидариз] рябкъюра думу [аьзаб] яхла айибси [улдрубкьрубси],"
    },
    {
      "ayahNumber": 7,
      "translation": "хъа Учуз рябкъюрачуз думу [аьзаб] багахь хьади."
    },
    {
      "ayahNumber": 8,
      "translation": "Думу йигъан, зав ухшар гъабхьи вахтна деебцIнайи рукьдиз (ясана дагъ дапIнайи жимдиз; ясана ифдихъди гъидикьнайи кьарар-кьурчариз),"
    },
    {
      "ayahNumber": 9,
      "translation": "ва хьиди дагълар, хьаси [ахьди ва биширугдиз (тузраз) дюзмиш хьиди],"
    },
    {
      "ayahNumber": 10,
      "translation": "ва гьерхдикьа дар багахьлуйи багахьлуйикан (гьарур чан гъаразнаъ хьиди) –"
    },
    {
      "ayahNumber": 11,
      "translation": "гьаци вушра улупиди дарар (сар-сариз) [рякъиди ва аьгъю хьиди сариз гьатмунур, хъа амма гьергди сар-сарихьан]. Ккун хьиди гуннагькриз [кяфириз] ккудучIвуз аьзабнаккан думу йигъандин чан баяриинди,"
    },
    {
      "ayahNumber": 12,
      "translation": "чан хпириинди ва чан чвуччвуинди (гъардшиинди),"
    },
    {
      "ayahNumber": 13,
      "translation": "чан тухум-тарайиинди [майил-мадатдиинди], чахъанди хъиргри гъахи,"
    },
    {
      "ayahNumber": 14,
      "translation": "ва жил’ил аликьандариинди, варидариинди, – анжагъ чав учв ккудучIвруси (жегьеннемдин аьзабнаккан)."
    },
    {
      "ayahNumber": 15,
      "translation": "Хъа ваъ, (Гъиямат Йигъан хътругърайилан хил алдабгъидар)! Дугъриданра, фицики думу [Жегьеннем] – ЦIа,"
    },
    {
      "ayahNumber": 16,
      "translation": "уьлчIюбгъюрайи лиъ кIуллан,"
    },
    {
      "ayahNumber": 17,
      "translation": "дих апIурайи (чахьинди) йирфар гъивдариз (дюн’яйиъ) (Гьякьикьатдиз) ва гьидицдариз (мютIюгъвалихьан Аллагьдиз),"
    },
    {
      "ayahNumber": 18,
      "translation": "ва уч гъапIдариз (мал-мулк [девлет]) ва (думу) гъядябгъну дивдариз (тутрувди дидлан закат),"
    },
    {
      "ayahNumber": 19,
      "translation": "Дугъриданра, инсан халкь дапIна ккалакьрурди:"
    },
    {
      "ayahNumber": 20,
      "translation": "гъафи вахтна дугъ’ина чIуруб [бала-кьаза] – гьялакирди,"
    },
    {
      "ayahNumber": 21,
      "translation": "ва кубкIу вахтна дугъак хайир [туву вахтна девлет] – мискьирди [кьискьисди]."
    },
    {
      "ayahNumber": 22,
      "translation": "(Ва вари гьацдар ву) гъудгнар апIурайидар ктарди,"
    },
    {
      "ayahNumber": 23,
      "translation": "чпин гъудгниин даима вуди [гъудгнар гьаммишан апIури],"
    },
    {
      "ayahNumber": 24,
      "translation": "ва дурарин мал-мулкарикра мялум вуйи пай кайи [чарасуз ва хушниинди туврайи садакьа]"
    },
    {
      "ayahNumber": 25,
      "translation": "ккун апIурайиризра [игьтияж айиризра ва ачмишди инсанариз ча кIурайиризра] ва (вуйиб) мягьрум вуйиризра [игьтияж ашра, ча даркIурайиризра],"
    },
    {
      "ayahNumber": 26,
      "translation": "ва хъугъри гъахьидарра Гъиямат Йигъахъ,"
    },
    {
      "ayahNumber": 27,
      "translation": "ва гучIури гъахьидарра аьзабнахьан чпин Первердигарин, –"
    },
    {
      "ayahNumber": 28,
      "translation": "(фицики) дугъриданра аьзаб дурарин Первердигарин хатIасуз даруб! –"
    },
    {
      "ayahNumber": 29,
      "translation": "ва уьрхюрайидарра чпин жинснан гьендемар (хай даршлу ляхнарихьан) [зинайихьан],"
    },
    {
      "ayahNumber": 30,
      "translation": "чпин хпарихьанна хликк гъахьи ашнийирихьантIан савайи, дугъриданра, дурар тягьнайикк ккадар,"
    },
    {
      "ayahNumber": 31,
      "translation": "хъа фуж чалишмиш гъахьиш улдучIвуз кIури му сяргьятарилан [нюкягь алдру ляхнар апIури], дицистар (сарун) душмнар [тахсиркрар] ву,"
    },
    {
      "ayahNumber": 32,
      "translation": "ва уьбхюрайидарра чиб’ина аманат [ихтибар] гъапIуб ва (кIулизра адагъури) чпин йитIнайи йикьрар,"
    },
    {
      "ayahNumber": 33,
      "translation": "ва дурумлу вуйидарра чпин шагьадатарин гьякьнаан,"
    },
    {
      "ayahNumber": 34,
      "translation": "ва уьрхюрайидарра чпин гъудгнар [апIури вахтниинди ва лазим вуйи къанун-къайдайиинди], –"
    },
    {
      "ayahNumber": 35,
      "translation": "дицисдар хатирлуди апIиди багълариъ (Женнетдин)."
    },
    {
      "ayahNumber": 36,
      "translation": "Фти (мажбур) апIурайкIан кяфирар гъахьидар авара духьнайиганси гъяжяргъюз яв улихь (я, Пайгъамбар)"
    },
    {
      "ayahNumber": 37,
      "translation": "(уч шули) (яв) гагь арчул, гагьсан гагул терефарихъ гъварч-гъварчди?"
    },
    {
      "ayahNumber": 38,
      "translation": "Яраб ккундашул гьа (ва мижра кивнашул гьа) гьарури дурарикан [кяфирарикан] тIаъдича кIури (женнетдин) Багъдиъ неъматлу?"
    },
    {
      "ayahNumber": 39,
      "translation": "Хъа ваъ! [Хьидар дурариз ккундайиганси]. Фицики Учу дурар халкь гъап|унча чпиз аьгъюбдикан [шми лит|никан]. (Хъа дурар хъугъундар, ари гьадмуган дурар уч|вдира дар Женнетдиъ)."
    },
    {
      "ayahNumber": 40,
      "translation": "Хъа ваъ! (Узу, Аллагь) ху тувраза Первердигариинди ригъ гьудубчIвру ва ригъ ккабхъру йишварин [Узу Уз’инди], Учхьан, саб вуди, шулчухьан [удукьурчухьан]"
    },
    {
      "ayahNumber": 41,
      "translation": "гьюдюхюз (думу бутпересар) гьадлитIан ужударихъди [терг апIуз дурар ва дурарин ерина хъади гъюз жилиина Аллагьдиз мютIюгъ вуйидар], ва (дидин гьякьнаан) Учу хътитузра шлуб дар!"
    },
    {
      "ayahNumber": 42,
      "translation": "Гъит (я, Пайгъамбар) дурарихь [хътругърайидарихь] утIугъуз (чпин гьакIи субутариъ) ва машгъул хьуз (му дюн’яйиин), гьятта дурариз алабхъайизкьан чпин йигъ [Гъиямат Йигъ], дурариз гаф тувнайи, –"
    },
    {
      "ayahNumber": 43,
      "translation": "думу йигъан, удучIвуз хъюгъю вахтна дурар чпин накьвариан (ва хъюгъган гъягъюз вари уч шлу йишвахьна) гьялак-гьялакди, гъягъюри гъахьиганси чпи (дюн’яйиин илимбиди) гьякалжасадарихьна (кюмек ккун апIбан бадали дурарикан),"
    },
    {
      "ayahNumber": 44,
      "translation": "эрхну уларра (гучI’валиан), улубкьну дурариин (гужли) ужузвал (аьзабнаан Аллагьдин). Думу хьиди йигъ (дюн’яйиин илимбиди) дурариз гаф тувну гъабхьи!"
    }
  ]
}
