{
  "suraNumber": 89,
  "suraName": "Ахсрар",
  "ayahs": [
    {
      "ayahNumber": 0,
      "translation": "Аллагьдин ччвурналан Мяргьяматлу, Рягьимлу!"
    },
    {
      "ayahNumber": 1,
      "translation": "(Узу, Аллагь) ху тувраза ахсрариинди,"
    },
    {
      "ayahNumber": 2,
      "translation": "ва йицIби йишвариинди (зуль-хиджайин вазлин),"
    },
    {
      "ayahNumber": 3,
      "translation": "ва жут вуйибдиинди ва тек вуйибдиинди,"
    },
    {
      "ayahNumber": 4,
      "translation": "ва йишвандин мучIушниинди, думу гьяракатнаъ айи вахтна!"
    },
    {
      "ayahNumber": 5,
      "translation": "Гьаму туврайи хуйир (Аллагьдин) чяаьн дайкIан фагьум-фикир апIруриз?"
    },
    {
      "ayahNumber": 6,
      "translation": "ГъябхъюндайкIан дарш увуз гьапIнуш яв Первердигари аьдарикан,"
    },
    {
      "ayahNumber": 7,
      "translation": "Ирамдикан, дестегар (гъусйир) хилиъ ади гъахьи [ягъли дестегар (гъусйир) ккади дараматар диври гъахьи],"
    },
    {
      "ayahNumber": 8,
      "translation": "ухшар вуйистар дурариз [аьдариз] халкь гъапIундар гьич саб уьлкейиъкьан [жилиин], [Эгер кIуруш дурарин ягълишкан, жанарикан ва кьувватнакан, адайи дурариз барабар вуйидар. КIури шуйи дурари: «Фужар ву учутIан гужлидар?»]"
    },
    {
      "ayahNumber": 9,
      "translation": "ва самударикан, утIукури гъахьи гъарзар чюлиъ,"
    },
    {
      "ayahNumber": 10,
      "translation": "ва Фяряуьндикан, чIвурдар хилиъ ади гъахьи,"
    },
    {
      "ayahNumber": 11,
      "translation": "зулум апIури гъахьи уьлкйир вуйиси,"
    },
    {
      "ayahNumber": 12,
      "translation": "ва артухъ апIури душвариъ фасадвал [кяфирвал ва Аллагьдихъ хъебебехъувал, ва ккитри зулмикк Дугъан лукIар]?"
    },
    {
      "ayahNumber": 13,
      "translation": "Гъубгъну дурариина Первердигари яв гъюрд аьзабнан [инсаф гъапIундар гьич саризкьан]."
    },
    {
      "ayahNumber": 14,
      "translation": "Дугъриданра, Первердигар яв – саб вуди, ккеъну а, [лигури гьаммишан вари ляхнарихьинди Чан лукIарин (гюзчивал апIури)]."
    },
    {
      "ayahNumber": 15,
      "translation": "Хъа инсан, имтигьян апIуз хъюгъю вахтна чав Первердигари чан, хатирлу апIура [гьюрмат айи кас хьуз гъитра] ва неъматнахъди ккацIра, ва думуган кIура дугъу: «Узу хатирлу гъапIну йиз Первердигари!»"
    },
    {
      "ayahNumber": 16,
      "translation": "Хъа Дугъу [Аллагьди] имтигьян апIуз хъюгъган думу [инсан], хъписури [кам апIури] дугъан ризкь, кIура дугъу [чухсагъул адру инсанди]: «Йиз Первердигари узу ужуз гъапIну!»"
    },
    {
      "ayahNumber": 17,
      "translation": "Хъа ваъ [учву дици кIуну ккундар]! Аькси вуди, учву я йитимрин язухъ апIурадарчва,"
    },
    {
      "ayahNumber": 18,
      "translation": "я юкIв капIрадарчва (имбударик) уьлин кьацI гьивай дупну касибвал кайириз,"
    },
    {
      "ayahNumber": 19,
      "translation": "ва тIараш иливначва ирсниин (аба-баб хътрурин, дишагьлийирин ва зяифкрарин) ипIури думу алархьну [харж апIури ухди],"
    },
    {
      "ayahNumber": 20,
      "translation": "ва лап ижмиди юкIвра хъивначва девлетнахъ."
    },
    {
      "ayahNumber": 21,
      "translation": "Хъа ваъ [учву дици духьну ккундар]! Ппаттар дубхьну дийибгъу вахтна жил дюзенди [Гъиямат Йигъан],"
    },
    {
      "ayahNumber": 22,
      "translation": "ва гъиди яв Первердигар [Аллагь] (кьазивал апIбан бадали Чан лукIарин) ва (гъиди) малайикарра жерге-жергеди,"
    },
    {
      "ayahNumber": 23,
      "translation": "ва хиди (хъчюбхюри малайикари) думу йигъан [Гъиямат Йигъан] Жегьеннем – думу йигъан зикир апIуз хъюгъди инсанди (ва хъюгъди ккарагуз, тубайиз хътаркуз), хъа гьаз вуйкIан (сарун) дугъан гьавайиди зикир дапIну? [Дидкан сарун айи хайир адар]."
    },
    {
      "ayahNumber": 24,
      "translation": "Дугъу пиди (швумалра духьну): «Агь, эгер узу улихь ккимиди йиз уьмрин гъайгъушнаъ гъахьнийиш!»"
    },
    {
      "ayahNumber": 25,
      "translation": "Ва думу йигъан [Гъиямат йигъан] (гьадму саягъ Аллагьди аьзабламиш апIиди), Дугъхьанси гьич шлихьанкIа аьзабламиш апIуз хьидар [варитIан аьхю аьзаб – думу Аллагьдин аьзаб ву]."
    },
    {
      "ayahNumber": 26,
      "translation": "ва гьич шлихьанкIа дицистар рукьарихъди йитIуз хьидар, Дугъу йитIруганси. [Кафирар, динсузар, аллагьсузал, бутпереслуйир гьадмусаягъ ижмиди йитIиди зунжрарихъдина рукьарихъди кьюркьяр йивну, гьич шлихьанкIа дурар я удурчуз я дудурчуз хьидар.]"
    },
    {
      "ayahNumber": 27,
      "translation": "Гьей уву, нефес архаинвал кьисмат гъабхьи!"
    },
    {
      "ayahNumber": 28,
      "translation": "Хъадак яв Первердигарихьна [Аллагьдихьна] разиди, ва разивал кьисмат хьуб'инди!"
    },
    {
      "ayahNumber": 29,
      "translation": "ГъючIв жергейигъ Йиз (дуруслу) лукIарин."
    },
    {
      "ayahNumber": 30,
      "translation": "УчIв (дурарихъди сабси) Йиз Женнетдиъ."
    }
  ]
}

